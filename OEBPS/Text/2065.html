<?xml version='1.0' encoding='utf-8'?>
<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title id="toc_1">舊唐書-卷三十八・志第十八・地理一</title><script src="../Styles/main.js" type="text/javascript"></script></head><body><div id="text">
<div class="section" id="title-0"><h1>卷三十八・志第十八・地理一</h1><hr/></div>
<div class="section" id="title-1"><h2>地理一</h2></div>
<p class="em2" id="p0"><a class="gg-link" href="#p0" onclick="return changeColor(this);"></a>王者司牧黎元，方制天下。列井田而底職貢，分縣道以控華夷。雖皇墳、帝典之殊塗，禹貢、周官之異制，其於建侯胙土，頒瑞剖符，外湊百蠻，內親九牧，古之元首，咸有意焉。然子弟受封，周室竟貽於衰削；郡縣為理，秦人不免於敗亡。蓋德業有淺深，制置無工拙。殷、周未為得，秦、漢未為非。摭實而言，在哲后守成而已。謹詳前代隆平之時，校今日耗登之數，存諸戶籍，以志休期。</p>
<p class="em2" id="p1"><a class="gg-link" href="#p1" onclick="return changeColor(this);"></a>昔秦并天下，裂地為四十九郡，<span class="jiaozhusup">通典卷一七一作「四十郡」。</span>郡置守尉，以御史監之。其地西臨洮，而北沙漠，東縈南帶，皆際海濱。漢興，以秦郡稍大，析置郡國。武帝斥越攘胡，土宇彌廣。哀、平之季，凡郡國百有三，縣千三百一十四，道三十二，侯國二百四十一，而諸郡置十三部刺史分統之。<span class="jiazhu">謂司隸、并、荊、兗、豫、揚、冀、青、徐、益、交、涼、幽等十三州<span class="jiaozhusup">「涼」字各本原作「梁」，據漢書地理志（以下簡稱漢志）、通典卷一七一改。</span></span>。漢地東西九千三百二里，南北一萬二千三百六十八里。後漢郡國，百有五，縣道侯國千一百八十六。亦如西京之制，置十三州刺史以充郡守。其地廣袤，亦如前制。</p>
<p class="em2" id="p2"><a class="gg-link" href="#p2" onclick="return changeColor(this);"></a>曹魏之時，三分鼎峙，淮、漢之間，鞠為鬥壤。洎太康混一，尋陷胡戎。南北分爭，何暇疆理？三百年間，廢置不一。及隋氏平陳，寰區一統。大業三年，改州為郡，亦如漢制，置司隸、刺史，以糾郡守。大凡隋簿，郡百九十，縣一千二百五十五，戶八百九十萬七千五百三十六，口四千六百一萬九千九百五十六。其地東西九千三百里，南北一萬四千八百一十五里。東、南皆際大海，西至且末，北至五原，隋氏之極盛也。</p>
<p class="em2" id="p3"><a class="gg-link" href="#p3" onclick="return changeColor(this);"></a>及大業季年，群盜蜂起，郡縣淪陷，戶口減耗。高祖受命之初，改郡為州，太守並稱刺史。其緣邊鎮守及襟帶之地，置總管府，以統軍戎。至武德七年，改總管府為都督府。</p>
<p class="em2" id="p4"><a class="gg-link" href="#p4" onclick="return changeColor(this);"></a>自隋季喪亂，群盜初附，權置州郡，倍於開皇、大業之間。貞觀元年，悉令併省。始於山河形便，分為十道：一曰關內道，二曰河南道，三曰河東道，四曰河北道，五曰山南道，六曰隴右道，七曰淮南道，八曰江南道，九曰劍南道，十曰嶺南道。至十三年定簿，凡州府三百五十八，縣一千五百五十一。至十四年平高昌，又增二州六縣。自北殄突厥頡利，西平高昌，北踰陰山，西抵大漠。其地東極海，西至焉耆，南盡林州南境，北接薛延陀界。凡東西九千五百一十里，南北萬六千九百一十八里。高宗時，平高麗、百濟，遼海已東，皆為州，俄而復叛，不入提封。景雲二年，分天下郡縣，置二十四都督府以統之。議者以權重不便，尋亦罷之。</p>
<p class="em2" id="p5"><a class="gg-link" href="#p5" onclick="return changeColor(this);"></a>開元二十一年，分天下為十五道，每道置採訪使，檢察非法，如漢刺史之職：京畿採訪使、<span class="jiazhu">理京師城內</span>都畿、<span class="jiazhu">理東都城內</span>關內、<span class="jiazhu">以京官遙領</span>河南、<span class="jiazhu">理汴州</span>河東、<span class="jiazhu">理蒲州</span>河北、<span class="jiazhu">理魏州</span>隴右、<span class="jiazhu">理鄯州</span>山南東道、<span class="jiazhu">理襄州</span>山南西道、<span class="jiazhu">理梁州</span>劍南、<span class="jiazhu">理益州</span>淮南、<span class="jiazhu">理揚州</span>江南東道、<span class="jiazhu">理蘇州</span>江南西道、<span class="jiazhu">理洪州</span>黔中、<span class="jiazhu">理黔州</span>嶺南<span class="jiazhu">理廣州。</span>又於邊境置節度、經略使，式遏四夷。<span class="jiazhu">凡節度使十，經略守捉使三。</span>大凡鎮兵四十九萬人，戎馬八萬餘疋。每歲經費：衣賜則千二十萬疋段，軍食則百九十萬石，大凡千二百一十萬。<span class="jiazhu">開元已前，每年邊用不過二百萬，天寶中至於是數。</span></p>
<p class="margin2 em2" id="p6"><a class="gg-link" href="#p6" onclick="return changeColor(this);"></a>安西節度使，撫寧西域，統龜茲、焉耆、于闐、疏勒四國。<span class="jiazhu">安西都護府治所，在龜茲國城內，管戍兵二萬四千人，馬二千七百疋，衣賜六十二萬疋段。焉耆治所，在安西府東八百里。于闐，在安西府南二千里。疏勒，在安西府西二千餘里。</span></p>
<p class="margin2 em2" id="p7"><a class="gg-link" href="#p7" onclick="return changeColor(this);"></a>北庭節度使，防制突騎施、堅昆、斬啜，<span class="jiaozhusup">「啜」字各本原無，據通典卷一七二、元和郡縣志（以下簡稱元和志）卷四０補。</span>管瀚海、天山、伊吾三軍。<span class="jiazhu">北庭節度使所治，在北庭都護府，管兵二萬人，馬五千疋，衣賜四十八萬疋段。突騎施牙帳，在北庭府西北三千餘里。堅昆，在北庭府北七千里。<span class="jiaozhusup">「昆」下各本原有「斬」字，據通典卷一七二、元和志卷四０刪。</span>東北去斬啜千七百里。瀚海軍，在北庭府城內，管兵萬二千人，馬四千二百疋。天山軍，在西州城內，管兵五千人，馬五百疋。伊吾軍，在伊州西北三百里甘露川，管兵三千人，馬三百疋。</span></p>
<p class="margin2 em2" id="p8"><a class="gg-link" href="#p8" onclick="return changeColor(this);"></a>河西節度使，斷隔羌胡，統赤水、大斗、建康、寧寇、玉門、墨離、豆盧、新泉等八軍，張掖、交城、白亭三守捉。<span class="jiazhu">河西節度使治，在涼州，管兵七萬三千人，馬萬九千四百疋，衣賜歲百八十萬疋段。赤水軍，在涼州城內，管兵三萬三千人，馬萬三千疋。大斗軍，在涼州西二百餘里，管兵七千五百人，馬二千四百疋。建康軍，在甘州西二百里，<span class="jiaozhusup">各本原作「在涼州百二里」，據通典卷一七二、元和志卷四０改。</span>管兵五千三百人，馬五百疋。寧寇軍，在涼州東北千餘里。<span class="jiaozhusup">據通典卷一七二、元和志卷四０，「涼州」應為「甘州」之誤。</span>玉門軍，在肅州西二百里，管兵五千二百人，馬六百疋。墨離軍，在瓜州西北千里，管兵五千人，馬四百疋。豆盧軍，在沙州城內，管兵四千三百人，馬四百疋。新泉軍，在會州西北二百餘里，管兵千人。張掖守捉，在涼州南二里，<span class="jiaozhusup">通鑑卷二一五注「二里」作「二百里」，通典卷一七二、元和志四０俱作「東去理所五百里」。</span>管兵五百人。交城守捉，在涼州西二百里，管兵千人。白亭守捉，在涼州西北五百里，管兵千七百人。</span></p>
<p class="margin2 em2" id="p9"><a class="gg-link" href="#p9" onclick="return changeColor(this);"></a>朔方節度使，捍禦北狄，統經略、豐安、定遠、西受降城、東受降城、安北都護、振武等七軍府。<span class="jiazhu">朔方節度使，治靈州，管兵六萬四千七百人，馬四千三百疋，衣賜二百萬疋段。經略軍，理靈州城內，管兵二萬七百人，馬三千疋。豐安軍，在靈州西黃河外百八十里，管兵八千人，馬千三百疋。定遠城，在靈州東北二百里黃河外，管兵七千人，馬三千疋。西受降城，在豐州北黃河外八十里，<span class="jiaozhusup">「十」字各本原作「千」，據元和志卷四改。</span>管兵七千人，馬千七百疋。安北都護府治，在中受降城黃河北岸，管兵六千人，馬二千疋。東受降城，在勝州東北二百里，管兵七千人，馬千七百疋。振武軍，在單于東都護府城內，<span class="jiaozhusup">按單于都護府不曾分東西，「東」字疑誤。</span>管兵九千人，馬千六百疋。</span></p>
<p class="margin2 em2" id="p10"><a class="gg-link" href="#p10" onclick="return changeColor(this);"></a>河東節度使，掎角朔方，以禦北狄，統天兵、大同、橫野、岢嵐等四軍，忻、代、嵐三州，雲中守捉。<span class="jiazhu">河東節度使，治太原府，管兵五萬五千人，馬萬四千疋，衣賜歲百二十六萬疋段，軍糧五十萬石。天兵軍，理太原府城內，管兵三萬人，馬五千五百疋。雲中守捉，在單于府西北二百七十里，管兵七千七百人，馬二千疋。大同軍，在代州北三百里，管兵九千五百人，馬五千五百疋。橫野軍，在蔚州東北一百四十里，管兵三千人，馬千八百疋。忻州，在太原府北百八十里，管兵七千八百人。代州，至太原府五百里，管兵四千人。嵐州，在太原府西北二百五十里，管兵三千人。岢嵐軍，在嵐州北百里，管兵一千人。</span></p>
<p class="margin2 em2" id="p11"><a class="gg-link" href="#p11" onclick="return changeColor(this);"></a>范陽節度使，臨制奚、契丹，統經略、威武、清夷、靜塞、恆陽、北平、高陽、唐興、橫海等九軍。<span class="jiazhu">范陽節度使，理幽州，管兵九萬一千四百人，馬六千五百疋，衣賜八十萬疋段，軍糧五十萬石。經略軍，在幽州城內，管軍三萬人，馬五千四百疋。威武軍，在檀州城內，管兵萬人，馬三百疋。清夷軍，在媯州城內，管兵萬人，馬三百疋。靜塞軍，在薊州城內，管兵萬六千人，馬五百疋。恆陽軍，在恆州城東，管兵三千五百人。北平軍，在定州城西，管兵六千人。高陽軍，在易州城內，管兵六千人。唐興軍，在莫州城內，管兵六千人。橫海軍，在滄州城內，管兵六千人。</span></p>
<p class="margin2 em2" id="p12"><a class="gg-link" href="#p12" onclick="return changeColor(this);"></a>平盧軍節度使，鎮撫室韋、靺鞨，統平盧、盧龍二軍，榆關守捉，安東都護府。<span class="jiazhu">平盧軍節度使治，在營州，管兵萬七千五百人，馬五千五百疋。平盧軍，在營州城內，管兵萬六千人，馬四千二百疋。盧龍軍，在平州城內，管兵萬人，馬三百疋。榆關守捉，在營州城西四百八十里，管兵三百人，馬百疋。安東都護府，在營州東二百七十里，管兵八千五百人，馬七百疋。</span></p>
<p class="margin2 em2" id="p13"><a class="gg-link" href="#p13" onclick="return changeColor(this);"></a>隴右節度使，以備羌戎，統臨洮、河源、白水、安人、振威、威戎、莫門、寧塞、積石、鎮西等十軍，<span class="jiaozhusup">各本原作「九軍」，據本卷上文及通典卷一七二、元和志卷三九改。</span>綏和、合川、平夷三守捉。<span class="jiazhu">隴右節度使，在鄯州，管兵七萬人，馬六百疋，衣賜二百五十萬疋段。臨洮軍，在鄯州城內，管兵萬五千人，馬八千疋。河源軍，在鄯州西百二十里，管兵四千人，馬六百五十疋。白水軍，在鄯州西北二百三十里，管兵四千人，馬五百疋。安人軍，在鄯州界星宿川西，兵萬人，馬三百五十疋。振威軍，在鄯州西三百里，管兵千人，馬五百疋。威戎軍，在鄯州西北三百五十里，管兵千人，馬五十疋。綏和守捉，在鄯州西南二百五十里，管兵千人。合川守捉，在鄯州南百八十里，管兵千人。莫門軍，在洮州城內，管兵五千五百人，馬二百疋。寧塞軍，在廓州城內，<span class="jiaozhusup">「廓州」各本原作「鄯州」，據通典卷一七二、元和志卷四０改。</span>管兵五百人，馬五十疋。積石軍，在廓州西百八十里，<span class="jiaozhusup">「廓州」各本原作「鄯州」，據通典卷一七二、元和志卷三九、寰宇記卷一五五改。</span>管兵七千人，馬三百疋。鎮西軍，在河州城內，管兵萬一千人，馬三百疋。平夷守捉，在河州西南四十里，<span class="jiaozhusup">「十」字各本原作「千」，據通典卷一七二、元和志卷三九改。</span>管兵三千人。</span></p>
<p class="margin2 em2" id="p14"><a class="gg-link" href="#p14" onclick="return changeColor(this);"></a>劍南節度使，西抗吐蕃，南撫蠻獠，統團結營及松、維、蓬、恭、雅、黎、姚、悉等八州兵馬，天寶、平戎、昆明、寧遠、澄川、南江等六軍鎮。<span class="jiazhu">劍南節度使治，在成都府，管兵三萬九百人，馬二千疋，衣賜八十萬疋段，軍糧七十萬石。團結營，在成都府城內，管兵萬四千人，馬千八百疋。翼州，管兵五百人。茂州，管兵三百人。維州，管兵五百人。天寶軍，在恭州東南九十里，管兵千人。柘州，管兵五百人。松州，管兵二千八百人。平戎城，在恭州南八十里，管兵千人。雅州，管兵四百人。當州，管兵五百人。黎州，管兵千人。昆明軍，在嶲州南，管兵五千一百人，馬二百疋。寧遠城，在嶲州西，管兵三百人。姚州，管兵三百人。澄川守捉，在姚州東六百里，管兵二千人，悉州，管兵五千人。南江郡，管兵三百人。</span></p>
<p class="margin2 em2" id="p15"><a class="gg-link" href="#p15" onclick="return changeColor(this);"></a>嶺南五府經略使，綏靜夷獠，統經略、清海二軍，桂管、容管、安南、邕管四經略使。<span class="jiazhu">五府經略使治，在廣州，管兵萬五千四百人，輕稅本鎮以自給。經略軍，在廣州城內，管兵五千四百人。清海軍，在恩州城內，<span class="jiaozhusup">「恩州」各本原作「思州」，據元和志卷三四、唐會要卷七八改。</span>管兵二千人。桂管經略使，治桂州，管兵千人。容管經略使，治容州，管兵千一百人。安南經略使，治安南都護府，即交州，管兵四千二百人。邕管經略使，<span class="jiaozhusup">「管」下各本原有「入」字，據本卷上下文及通典卷一七二、元和志卷三八刪。</span>管兵七百人。</span></p>
<p class="margin2 em2" id="p16"><a class="gg-link" href="#p16" onclick="return changeColor(this);"></a>長樂經略使，<span class="jiazhu">福州刺史領之，管兵千五百人。</span></p>
<p class="margin2 em2" id="p17"><a class="gg-link" href="#p17" onclick="return changeColor(this);"></a>東萊守捉、<span class="jiazhu">萊州刺史領之，管兵千人。</span>東牟守捉。<span class="jiazhu">登州刺史領之，管兵千人。</span></p>
<p class="em2" id="p18"><a class="gg-link" href="#p18" onclick="return changeColor(this);"></a>至德之後，中原用兵，刺史皆治軍戎，遂有防禦、團練、制置之名。要衝大郡，皆有節度之額；<span class="jiaozhusup">「額」字各本原作「類」，十七史商榷謂當作「額」，葉校本作「額」，據改。</span>寇盜稍息，則易以觀察之號。</p>
<p class="margin2 em2" id="p19"><a class="gg-link" href="#p19" onclick="return changeColor(this);"></a>東都畿汝防禦觀察使。<span class="jiazhu">領汝州，東都留守兼之。</span></p>
<p class="margin2 em2" id="p20"><a class="gg-link" href="#p20" onclick="return changeColor(this);"></a>河陽三城節度使。<span class="jiazhu">治孟州，領孟、懷二州。</span></p>
<p class="margin2 em2" id="p21"><a class="gg-link" href="#p21" onclick="return changeColor(this);"></a>宣武軍節度使。<span class="jiazhu">治汴州，管汴、宋、亳、潁四州。</span></p>
<p class="margin2 em2" id="p22"><a class="gg-link" href="#p22" onclick="return changeColor(this);"></a>義成軍節度使。<span class="jiazhu">治滑州，管滑、鄭、濮三州。</span></p>
<p class="margin2 em2" id="p23"><a class="gg-link" href="#p23" onclick="return changeColor(this);"></a>忠武軍節度使。<span class="jiazhu">治許州，管許、陳、蔡三州。</span></p>
<p class="margin2 em2" id="p24"><a class="gg-link" href="#p24" onclick="return changeColor(this);"></a>天平軍節度使。<span class="jiazhu">治鄆州，管鄆、齊、曹、棣四州。</span></p>
<p class="margin2 em2" id="p25"><a class="gg-link" href="#p25" onclick="return changeColor(this);"></a>兗海節度使。<span class="jiazhu">治兗州，管兗、海、沂、密四州。</span></p>
<p class="margin2 em2" id="p26"><a class="gg-link" href="#p26" onclick="return changeColor(this);"></a>武寧軍節度使。<span class="jiazhu">治徐州，管徐、泗、濠、宿四州。</span></p>
<p class="margin2 em2" id="p27"><a class="gg-link" href="#p27" onclick="return changeColor(this);"></a>平盧軍節度使。<span class="jiazhu">治青州，管淄、青、登、萊四州。</span></p>
<p class="margin2 em2" id="p28"><a class="gg-link" href="#p28" onclick="return changeColor(this);"></a>陝州節度使。<span class="jiazhu">治陝州，管陝、虢二州。</span></p>
<p class="margin2 em2" id="p29"><a class="gg-link" href="#p29" onclick="return changeColor(this);"></a>潼關防禦鎮國軍使。<span class="jiazhu">華州刺史領之。</span></p>
<p class="margin2 em2" id="p30"><a class="gg-link" href="#p30" onclick="return changeColor(this);"></a>同州防禦長春宮使。<span class="jiazhu">同州刺史領之。</span></p>
<p class="margin2 em2" id="p31"><a class="gg-link" href="#p31" onclick="return changeColor(this);"></a>鳳翔隴節度使。<span class="jiazhu">治鳳翔府，管鳳翔府、隴州。</span></p>
<p class="margin2 em2" id="p32"><a class="gg-link" href="#p32" onclick="return changeColor(this);"></a>邠寧節度使。<span class="jiazhu">治邠州，管邠、寧、慶、鄜、坊、丹、延、衍等州。</span></p>
<p class="margin2 em2" id="p33"><a class="gg-link" href="#p33" onclick="return changeColor(this);"></a>涇原節度使。<span class="jiazhu">治涇州，管涇、原、渭、武四州。</span></p>
<p class="margin2 em2" id="p34"><a class="gg-link" href="#p34" onclick="return changeColor(this);"></a>朔方節度使。<span class="jiazhu">治靈州，管鹽、夏、綏、銀、宥、豐、會、麟、勝、單于府等州。</span></p>
<p class="margin2 em2" id="p35"><a class="gg-link" href="#p35" onclick="return changeColor(this);"></a>河中節度使。<span class="jiazhu">治河中府，管蒲、晉、絳、慈、隰等州。</span></p>
<p class="margin2 em2" id="p36"><a class="gg-link" href="#p36" onclick="return changeColor(this);"></a>昭義軍節度使。<span class="jiazhu">治潞州，領潞、澤、邢、洺、磁五州。</span></p>
<p class="margin2 em2" id="p37"><a class="gg-link" href="#p37" onclick="return changeColor(this);"></a>河東節度使。<span class="jiazhu">治太原府，管汾、遼、沁、嵐、石、忻、憲等州。</span></p>
<p class="margin2 em2" id="p38"><a class="gg-link" href="#p38" onclick="return changeColor(this);"></a>大同軍防禦使。<span class="jiazhu">雲州刺史領之，管雲、蔚、朔三州。</span></p>
<p class="margin2 em2" id="p39"><a class="gg-link" href="#p39" onclick="return changeColor(this);"></a>魏博節度使。<span class="jiazhu">治魏州，管魏、貝、博、相、澶、衛六州。</span></p>
<p class="margin2 em2" id="p40"><a class="gg-link" href="#p40" onclick="return changeColor(this);"></a>義昌軍節度使。<span class="jiazhu">治滄州，管滄、景、德三州。</span></p>
<p class="margin2 em2" id="p41"><a class="gg-link" href="#p41" onclick="return changeColor(this);"></a>成德軍節度使。<span class="jiazhu">治恆州，領恆、趙、翼、深四州。</span></p>
<p class="margin2 em2" id="p42"><a class="gg-link" href="#p42" onclick="return changeColor(this);"></a>義武軍節度使。<span class="jiazhu">治定州，領易、祁二州。</span></p>
<p class="margin2 em2" id="p43"><a class="gg-link" href="#p43" onclick="return changeColor(this);"></a>幽州節度使。<span class="jiazhu">治幽州，管幽、涿、瀛、莫、檀、薊、平、營、媯、順等十州。</span></p>
<p class="margin2 em2" id="p44"><a class="gg-link" href="#p44" onclick="return changeColor(this);"></a>山南西道節度使。<span class="jiazhu">治興元府，管開、通、渠、興、集、鳳、洋、蓬、利、璧、巴、閬、果、金、商等州。</span></p>
<p class="margin2 em2" id="p45"><a class="gg-link" href="#p45" onclick="return changeColor(this);"></a>山南東道節度使。<span class="jiazhu">治襄州，管襄、復、均、房、鄧、唐、隨、郢等州。元和中，淮、蔡用兵，析鄧、唐二州別立一節度。</span></p>
<p class="margin2 em2" id="p46"><a class="gg-link" href="#p46" onclick="return changeColor(this);"></a>荊南節度使。<span class="jiazhu">治江陵府，管歸、夔、峽、忠、萬、灃、朗等州，使親王領之。</span></p>
<p class="margin2 em2" id="p47"><a class="gg-link" href="#p47" onclick="return changeColor(this);"></a>劍南西川節度使。<span class="jiazhu">治成都府，管彭、蜀、漢、眉、嘉、資、簡、維、茂、黎、雅、松、扶、文、龍、戎、翼、邛、嶲、姚、柘、恭、當、悉、奉、疊、靜等州，使親王領之。</span></p>
<p class="margin2 em2" id="p48"><a class="gg-link" href="#p48" onclick="return changeColor(this);"></a>劍南東川節度使。<span class="jiazhu">治梓州，管梓、綿、劍、普、榮、遂、合、渝、瀘等州。</span></p>
<p class="margin2 em2" id="p49"><a class="gg-link" href="#p49" onclick="return changeColor(this);"></a>武昌軍節度使。<span class="jiazhu">治鄂州，管鄂、岳、蘄、黃、安、申、光等州。</span></p>
<p class="margin2 em2" id="p50"><a class="gg-link" href="#p50" onclick="return changeColor(this);"></a>淮南節度使。<span class="jiazhu">治揚州，管揚、楚、滁、和、舒、壽、廬等州，使親王領之。</span></p>
<p class="margin2 em2" id="p51"><a class="gg-link" href="#p51" onclick="return changeColor(this);"></a>浙江西道節度使。<span class="jiazhu">治潤州，管潤、蘇、常、杭、湖等州。或為觀察使。</span></p>
<p class="margin2 em2" id="p52"><a class="gg-link" href="#p52" onclick="return changeColor(this);"></a>浙江東道節度使。<span class="jiazhu">治越州，管越、衢、婺、溫、台、明等州。或為觀察使。</span></p>
<p class="margin2 em2" id="p53"><a class="gg-link" href="#p53" onclick="return changeColor(this);"></a>福建觀察使。<span class="jiazhu">治福州，管福、建、泉、汀、漳等州。</span></p>
<p class="margin2 em2" id="p54"><a class="gg-link" href="#p54" onclick="return changeColor(this);"></a>宣州觀察使。<span class="jiazhu">治宣州，管宣、歙、池等州。</span></p>
<p class="margin2 em2" id="p55"><a class="gg-link" href="#p55" onclick="return changeColor(this);"></a>江南西道觀察使。<span class="jiazhu">治洪州，管洪、饒、吉、江、袁、信、虔、撫等州。喪亂後，時升為節度使。</span></p>
<p class="margin2 em2" id="p56"><a class="gg-link" href="#p56" onclick="return changeColor(this);"></a>湖南觀察使。<span class="jiazhu">治潭州，管潭、衡、郴、<span class="jiaozhusup">各本原作「柳」，據本書卷四０地理志、元和志卷二九改。</span>連、道、永、邵等州。</span></p>
<p class="margin2 em2" id="p57"><a class="gg-link" href="#p57" onclick="return changeColor(this);"></a>黔中觀察使。<span class="jiazhu">治黔州，管涪、溪、思、費、辰、錦、播、施、珍、夷、業、溱、南、巫等州。<span class="jiaozhusup">「業」字各本原作「葉」，「溱」字聞、殿、懼盈齋、廣本作「奏」，局本作「湊」，「巫」字聞、殿、懼盈齋、廣本作「無」，局本作「舞」，據本書卷四０地理志改。</span></span></p>
<p class="margin2 em2" id="p58"><a class="gg-link" href="#p58" onclick="return changeColor(this);"></a>嶺南東道節度使。<span class="jiazhu">治廣州，管廣、韶、循、崗、恩、春、賀、潮、端、藤、康、封、瀧、高、義、新、勤、竇等州。</span></p>
<p class="margin2 em2" id="p59"><a class="gg-link" href="#p59" onclick="return changeColor(this);"></a>嶺南西道桂管經略觀察使。<span class="jiazhu">治桂州，管桂、昭、蒙、富、梧、潯、龔、鬱林、平琴、賓、澄、繡、象、柳、融等州。</span></p>
<p class="margin2 em2" id="p60"><a class="gg-link" href="#p60" onclick="return changeColor(this);"></a>邕管經略使。<span class="jiazhu">治邕州，管邕、貴、黨、橫、田、嚴、山、巒、<span class="jiaozhusup">各本原作「立」，據本書卷四一地理志、通典卷一八四改。</span>羅、潘等州。</span></p>
<p class="margin2 em2" id="p61"><a class="gg-link" href="#p61" onclick="return changeColor(this);"></a>容管經略使。<span class="jiazhu">治容州，管容、辯、白、牢、欽、巖、禺、湯、瀼、古等州。</span></p>
<p class="margin2 em2" id="p62"><a class="gg-link" href="#p62" onclick="return changeColor(this);"></a>安南都護節度使。<span class="jiazhu">治安南府，管交、武峨、粵、芝、愛、福祿、長、峰、陸、廉、雷、籠、環、崖、儋、振、瓊、萬安等州。<span class="jiaozhusup">「峨」下各本原有「川」字，「愛」下原有「日」字，「祿」下原有「州」字，據本書卷四一地理志刪。</span></span></p>
<p class="em2" id="p63"><a class="gg-link" href="#p63" onclick="return changeColor(this);"></a>上元年後，河西、隴右州郡，悉陷吐蕃。大中、咸通之間，隴右遺黎，始以地圖歸國，又析置節度。</p>
<p class="margin2 em2" id="p64"><a class="gg-link" href="#p64" onclick="return changeColor(this);"></a>秦州節度使。<span class="jiazhu">治秦州，管秦、成、階等州。</span></p>
<p class="margin2 em2" id="p65"><a class="gg-link" href="#p65" onclick="return changeColor(this);"></a>涼州節度使。<span class="jiazhu">治涼州，管西、洮、鄯、臨、河等州。</span></p>
<p class="margin2 em2" id="p66"><a class="gg-link" href="#p66" onclick="return changeColor(this);"></a>瓜沙節度使。<span class="jiazhu">治沙州，管沙、瓜、甘、肅、蘭、伊、岷、廓等州。</span>乾符之後，天下亂離。禮樂征伐，不自朝廷。禹跡九州，瓜分臠剖，或併或析，不可備書。</p>
<p class="em2" id="p67"><a class="gg-link" href="#p67" onclick="return changeColor(this);"></a>今舉天寶十一載地理。唐土東至安東府，西至安西府，南至日南郡，北至單于府。南北如前漢之盛，東則不及，西則過之。<span class="jiazhu">漢地東至樂浪、玄菟，今高麗、渤海是也。今在遼東，非唐土也。漢境西至燉煌郡，今沙州，是唐土。又龜茲，是西過漢之盛也。</span>開元二十八年，戶部計帳，凡郡府三百二十有八，<span class="jiaozhusup">「三」字各本原作「二」，據通典卷一七二、新書地理志（以下簡稱新志）改。</span>縣千五百七十有三。羈縻州郡，不在此數。戶八百四十一萬二千八百七十一，口四千八百一十四萬三千六百九，應受田一千四百四十萬三千八百六十二頃一十三畝。雖未盈兩漢之數，晉、魏以來，斯為盛矣。永泰之後，河朔、隴西，淪於寇盜。元和掌計之臣，嘗為版簿，二方不進戶口，莫可詳知。今但自武德已來，備書廢置年月。其前代沿革，略載郡邑之端。俾職方之臣，不殆於顧問耳。</p>
<div class="section" id="title-2"><h3>十道郡國</h3></div>
<p class="strong" id="p68"><a class="gg-link" href="#p68" onclick="return changeColor(this);"></a>關內道一　河南道二</p>
<div class="section" id="title-3"><h3>關內道</h3></div>
<p class="em2" id="p69"><a class="gg-link" href="#p69" onclick="return changeColor(this);"></a>京師　秦之咸陽，漢之長安也。隋開皇二年，自漢長安故城東南移二十里置新都，今京師是也。城東西十八里一百五十步，南北十五里一百七十五步。</p>
<p class="em2" id="p70"><a class="gg-link" href="#p70" onclick="return changeColor(this);"></a>皇城在西北隅，謂之西內。<span class="jiaozhusup">據唐六典卷七、唐兩京城坊考卷一，「皇城」當作「宮城」。</span>正門曰承天，正殿曰太極。太極之後殿曰兩儀。內別殿、亭、觀三十五所。京師西有大明、興慶二宮，謂之三內。<span class="jiaozhusup">據本卷上下文義，「京師」二字疑當在下文「有東西兩市」上。大明宮在西內之東北，興慶宮在東內之南隆慶坊，此二宮既以西內定位，「西」疑為「東」字之誤。</span>有東西兩市。都內，南北十四街，東西十一街。街分一百八坊。坊之廣長，皆三百餘步。皇城之南大街曰朱雀之街，東五十四坊，萬年縣領之。街西五十四坊，長安縣領之。京兆尹總其事。東內曰大明宮，在西內之東北，高宗龍朔二年置。正門曰丹鳳，正殿曰含元，含元之後曰宣政。宣政左右，有中書門下二省、弘文史二館。高宗已後，天子常居東內，別殿、亭、觀三十餘所。南內曰興慶宮，在東內之南隆慶坊，本玄宗在藩時宅也。自東內達南內，有夾城複道，經通化門達南內。人主往來兩宮，人莫知之。宮之西南隅，有花萼相輝、勤政務本之樓。</p>
<p class="em2" id="p71"><a class="gg-link" href="#p71" onclick="return changeColor(this);"></a>禁苑，在皇城之北。苑城東西二十七里，南北三十里，東至灞水，<span class="jiaozhusup">「東」字各本原無，據長安志卷六補。</span>西連故長安城，南連京城，北枕渭水。苑內離宮、亭、觀二十里所。漢長安故城東西十三里，亦隸入苑中。苑置西南監及總監，以掌種植。京兆府　隋京兆郡，領大興、長安、新豐、渭南、鄭、華陰、藍田、鄠、盩厔、始平、武功、上宜、醴泉、涇陽、雲陽、三原、宜君、同官、華原、富平、萬年、高陵二十二縣。武德元年，改為雍州。改大興為萬年，萬年為櫟陽，分櫟陽置平陵，<span class="jiaozhusup">各本原作「平陽」，據本卷下文及太平寰宇記（以下簡稱寰宇記）卷二五改。</span>以渭南縣屬華州，分醴泉置溫秀縣，分雲陽置石門縣。二年，分萬年置芷陽縣，分藍田置白鹿縣，分涇陽、始平置咸陽縣，分高陵置鹿苑縣，改平陵為粟邑縣，分醴泉置好畤縣，分盩厔置終南縣。三年，<span class="jiaozhusup">「三」字各本原作「二」，按本卷上文已言二年，據寰宇記卷二五、新志改。</span>改白鹿為寧人縣，分藍田置玉山縣，分始平置醴泉縣。<span class="jiaozhusup">據本卷上下文及寰宇記卷二五、新志，此處「醴泉」當作「扶風」。</span>仍分武功、好畤、盩厔、扶風四縣置稷州，分溫秀、石門二縣置泉州。四年，改三原為池陽。五年，復以華州之渭南來屬。六年，改池陽為華池縣。七年，廢芷陽入萬年縣。貞觀元年，廢鹿苑入高陵縣，廢寧人、玉山入藍田縣，改雲陽為池陽縣，改華池為三原縣。廢稷州，以武功、好畤、盩厔三縣來屬。八年，廢粟邑入櫟陽縣，廢終南入盩厔縣，廢雲陽入池陽縣。仍改池陽為雲陽縣。廢上宜入岐州之岐陽縣。十七年，罷宜州，以華原、同官二縣來屬。二十年，又置宜君縣。永徽二年，廢宜君縣。乾封元年，置明堂、乾封二縣。咸亨元年，置美原縣。文明元年，置奉天縣。天授元年，改雍州為京兆郡，其年復舊。二年，分始平、武功、奉天、盩厔、好畤等縣置稷州；雲陽、涇陽、醴泉、三原、富平、美原等縣置宜州。大足元年罷，以鴻、宜、鼎、稷四州依舊為縣，以始平等十七縣還隸雍州。長安二年，廢乾封、明堂二縣。景龍三年，以邠州之永壽、商州之安業二縣來屬。景雲元年，復以永壽屬邠州，安業隸商州。開元元年，改雍州為京兆府，復隋舊名。四年，改同州蒲城縣為奉先縣，仍隸京兆府。天寶元年，以京師為西京。七載，置貞符縣。十一年廢。舊領縣十八，戶二十萬七千六百五十，口九十二萬三千三百二十。天寶領縣二十三，戶三十六萬二千九百二十一，口一百九十六萬七千一百八十八。府理京城之光德坊。去東京八百里。</p>
<p class="em2" id="p72"><a class="gg-link" href="#p72" onclick="return changeColor(this);"></a>萬年　隋大興縣。武德元年，改為萬年。乾封元年，分置明堂縣，治永樂坊。長安三年廢，復併萬年。天寶七載，改為咸寧，乾元復舊也。</p>
<p class="em2" id="p73"><a class="gg-link" href="#p73" onclick="return changeColor(this);"></a>長安　隋縣。乾封元年，分為乾封縣，治懷直坊。長安三年廢，復併長安。</p>
<p class="em2" id="p74"><a class="gg-link" href="#p74" onclick="return changeColor(this);"></a>藍田　隋縣。</p>
<p class="em2" id="p75"><a class="gg-link" href="#p75" onclick="return changeColor(this);"></a>渭南　隋縣。武德元年屬華州，五年復隸雍州。天授二年置鴻州，分渭南置鴻門縣，凡領渭南、慶山、高陵、櫟陽、鴻門五縣。尋廢鴻門縣，還入渭南。大足元年，廢鴻州入雍州也。</p>
<p class="em2" id="p76"><a class="gg-link" href="#p76" onclick="return changeColor(this);"></a>昭應　隋新豐縣，治古新豐城北。垂拱二年，改為慶山縣。神龍元年，復為新豐。天寶二年，分新豐、萬年置會昌縣。七載，省新豐縣，改會昌為昭應，治溫泉宮之西北。</p>
<p class="em2" id="p77"><a class="gg-link" href="#p77" onclick="return changeColor(this);"></a>三原　隋縣。武德四年，移治清谷南故任城，<span class="jiaozhusup">各本原作「清父」。嘉慶一統志卷二二八引舊唐書地理志作「清谷」。寰宇記卷三一：「清谷水，在縣西北雲陽縣界流入，一名鬼谷。」是「父」當為「谷」之訛，據改。</span>改為池陽縣。六年，又移故所，改為華池縣，仍分置三原縣，屬北泉州。貞觀元年，廢三原縣，仍改華池縣為三原縣，<span class="jiaozhusup">「為」字各本原作「屬」，據本卷上文改。</span>屬雍州。九年，置高祖獻陵於縣之東南。天授元年，改隸鼎州。大足元年，隸京兆府。</p>
<p class="em2" id="p78"><a class="gg-link" href="#p78" onclick="return changeColor(this);"></a>富平　隋縣。天授二年，隸宜州。大足元年州廢，還隸雍州。景雲二年，置中宗定陵於縣界。<span class="jiaozhusup">各本原作「房陵」，據本書卷七中宗紀、元和志卷一、寰宇記卷三一改。</span></p>
<p class="em2" id="p79"><a class="gg-link" href="#p79" onclick="return changeColor(this);"></a>櫟陽　隋萬年縣。武德元年，改為櫟陽。二年，分置粟邑縣。貞觀八年，廢粟邑併櫟陽。天授三年，隸鴻州。大足元年，還隸雍州。</p>
<p class="em2" id="p80"><a class="gg-link" href="#p80" onclick="return changeColor(this);"></a>咸陽　隋廢縣。武德二年，復分涇陽置。初治鮑橋，其年，移治杜郵。天授二年，則天以其母順陵在其界，升為赤，神龍初復。</p>
<p class="em2" id="p81"><a class="gg-link" href="#p81" onclick="return changeColor(this);"></a>高陵　隋縣。天授二年，隸鴻州。大足元年，還雍州。</p>
<p class="em2" id="p82"><a class="gg-link" href="#p82" onclick="return changeColor(this);"></a>涇陽　隋縣。天授二年，隸鼎州。大足元年，還雍州。</p>
<p class="em2" id="p83"><a class="gg-link" href="#p83" onclick="return changeColor(this);"></a>醴泉　隋寧夷縣，後廢。貞觀十年，置昭陵於九嵕山，因析雲陽、咸陽二縣置醴泉縣。天授元年，改隸鼎州。大足元年，還雍州。寶應二年，又置肅宗建陵，在縣北之憑山。</p>
<p class="em2" id="p84"><a class="gg-link" href="#p84" onclick="return changeColor(this);"></a>雲陽　隋縣。武德元年，分置石門縣。三年，於石門縣置泉州，領石門、溫秀二縣。貞觀元年，廢泉州，改石門為雲陽，改雲陽為池陽，並屬雍州。八年，廢雲陽，改池陽復名雲陽。</p>
<p class="em2" id="p85"><a class="gg-link" href="#p85" onclick="return changeColor(this);"></a>興平　隋始平縣。天授二年，隸稷州。大足元年，還雍州。景龍四年，中宗送金城公主入蕃，別於此，因改金城縣。至德二年十月，改興平縣。</p>
<p class="em2" id="p86"><a class="gg-link" href="#p86" onclick="return changeColor(this);"></a>鄠　隋縣。</p>
<p class="em2" id="p87"><a class="gg-link" href="#p87" onclick="return changeColor(this);"></a>武功　隋縣。武德三年，分雍州之武功、好畤、盩厔、扶風四縣置稷州，因后稷封邰為名。其年，割郇州之郿、<span class="jiaozhusup">各本原作「郇」，據本卷下文及元和志卷二、新志改。</span>鳳泉二縣來屬。四年，又割岐州之圍川、鳳泉屬岐州，<span class="jiaozhusup">據本卷下文及元和志卷二、新志，「圍川」下當有脫誤。</span>以盩厔、好畤、武功三縣屬雍州。天授二年，置稷州，領武功、始平、奉天、盩厔、好畤五縣。大足元年，還屬雍州。</p>
<p class="em2" id="p88"><a class="gg-link" href="#p88" onclick="return changeColor(this);"></a>好畤　武德二年，分醴泉縣置，因漢舊名，屬雍州。三年，改隸稷州。貞觀元年，復屬雍州。天授二年，復隸稷州。大足元年，還屬雍州。</p>
<p class="em2" id="p89"><a class="gg-link" href="#p89" onclick="return changeColor(this);"></a>盩厔　隋縣。武德三年，屬稷州。貞觀三年，還雍州。天授二年，屬稷州。大足元年，還雍州。天寶元年，改為宜壽縣。至德二年三月十八日，復為盩厔。</p>
<p class="em2" id="p90"><a class="gg-link" href="#p90" onclick="return changeColor(this);"></a>奉先　舊蒲城縣，屬同州。開元四年，以管橋陵，改京兆府，仍改為奉先縣。十七年，制官員同赤縣。寶應二年，又置玄宗泰陵於縣東北。</p>
<p class="em2" id="p91"><a class="gg-link" href="#p91" onclick="return changeColor(this);"></a>奉天　文明元年，以管乾陵，分醴泉置。天授二年，隸稷州。大足元年，還雍州。</p>
<p class="em2" id="p92"><a class="gg-link" href="#p92" onclick="return changeColor(this);"></a>華原　舊宜州，領華原、宜君、同官、土門四縣。貞觀十七年，省宜州及土門縣，以華原、同官屬雍州。宜君屬坊州。垂拱二年，改華原為永安縣。天授二年，又置宜州，領永安、同官、富平、美原四縣。大足元年，廢宜州，縣還雍州。神龍元年，復為華原縣。</p>
<p class="em2" id="p93"><a class="gg-link" href="#p93" onclick="return changeColor(this);"></a>美原　舊宜州土門縣，貞觀十七年廢。咸亨二年，又割富平、華原及同州之蒲城縣置，改為美原縣。天授二年，又屬宜州。大足元年，還雍州。</p>
<p class="em2" id="p94"><a class="gg-link" href="#p94" onclick="return changeColor(this);"></a>同官　屬宜州，貞觀十七年，改屬雍州。天授二年，改屬宜州。大足元年，還屬雍州。</p>
<p id="p95"><a class="gg-link" href="#p95" onclick="return changeColor(this);"></a>華州上輔　隋京兆郡之鄭縣。義寧元年，割京兆之鄭縣、華陰二縣置華山郡，因後魏郡名。武德元年，改為華州，割雍州之渭南來屬。五年，改渭南還雍州。垂拱元年，割同州之下邽來屬。二年，改為太州。

神龍元年，復舊名。天寶元年，改為華陰郡。乾元元年，復為華州。上元元年十二月，改為太州，華山為太山。寶應元年，復為華州。舊領縣二，戶一萬八千八百二十三，口八萬八千八百三十。天寶領縣三，戶三萬三千一百八十七，口二十一萬三千六百一十三。

在京師東一百八十里，去東都六百七十里。</p>
<p class="em2" id="p96"><a class="gg-link" href="#p96" onclick="return changeColor(this);"></a>鄭　隋縣。</p>
<p class="em2" id="p97"><a class="gg-link" href="#p97" onclick="return changeColor(this);"></a>華陰　隋縣。垂拱二年，改為仙掌縣。天授二年，分置同津縣於關口，長安中廢。神龍元年，復為華陰。上元元年，改為太陰縣。寶應元年復舊。</p>
<p class="em2" id="p98"><a class="gg-link" href="#p98" onclick="return changeColor(this);"></a>下邽　隋縣。舊屬同州，垂拱元年來屬。</p>
<p id="p99"><a class="gg-link" href="#p99" onclick="return changeColor(this);"></a>同州上輔　隋馮翊郡。武德元年，改為同州，領馮翊、下邽、蒲城、朝邑、澄城、白水、郃陽、韓城八縣。三年，分朝邑置河濱縣，分郃陽置河西縣，分澄城置長寧縣。仍割河西、韓城、郃陽三縣，於河西置西韓州。九年，分馮翊置臨沮縣。貞觀元年，省河濱、臨沮二縣。八年，省長寧縣，廢西韓州，以郃陽、河西二縣來屬。垂拱元年，割下邽屬華州。開元四年，割蒲城縣屬京兆府。天寶元年，改同州為馮翊郡。

乾元元年，復為同州。乾元三年，以蒲州為河中府；割朝邑縣入河中府，改河西縣為夏陽縣，又屬河中府。舊領縣九，戶五萬三千三百一十五，口二十三萬二千一十六。天寶領縣六，戶六萬九百二十八，口四十萬八千七百五。在京師東北二百五十五里，至東都六百二里。</p>
<p class="em2" id="p100"><a class="gg-link" href="#p100" onclick="return changeColor(this);"></a>馮翊　隋縣。</p>
<p class="em2" id="p101"><a class="gg-link" href="#p101" onclick="return changeColor(this);"></a>郃陽　隋縣。武德三年，割屬西韓州。貞觀八年，復屬同州。</p>
<p class="em2" id="p102"><a class="gg-link" href="#p102" onclick="return changeColor(this);"></a>白水　隋縣。</p>
<p class="em2" id="p103"><a class="gg-link" href="#p103" onclick="return changeColor(this);"></a>澄城　隋縣。</p>
<p class="em2" id="p104"><a class="gg-link" href="#p104" onclick="return changeColor(this);"></a>韓城　隋縣。武德七年，割屬西韓州。八年，自河西縣移西韓州理於此，領韓城、郃陽、河西三縣。貞觀八年，廢西韓州，以韓城等三縣復還屬同州也。</p>
<p class="em2" id="p105"><a class="gg-link" href="#p105" onclick="return changeColor(this);"></a>夏陽　武德三年，分郃陽於此置河西縣。乾元三年，為夏陽。</p>
<p id="p106"><a class="gg-link" href="#p106" onclick="return changeColor(this);"></a>坊州上　隋上郡之內部縣。周天和七年，元皇帝作牧鄜州，於此置馬坊。武德二年，分鄜州置坊州，以馬坊為名。天寶元年，改為中部。乾元元年，復為坊州。舊領縣二，戶七千五百七，口一萬一千六百七十一。天寶領縣四，戶二萬二千四百五十八，口十二萬二百八。在京師東北三百四十七里，去東都九百四十八里。</p>
<p class="em2" id="p107"><a class="gg-link" href="#p107" onclick="return changeColor(this);"></a>鄜城　隋縣。武德元年，屬鄜州。二年，改屬坊州。</p>
<p class="em2" id="p108"><a class="gg-link" href="#p108" onclick="return changeColor(this);"></a>中部　隋曰內部。武德元年，屬鄜州。二年，改為中部，屬坊州。</p>
<p class="em2" id="p109"><a class="gg-link" href="#p109" onclick="return changeColor(this);"></a>宜君　舊屬宜州。貞觀十七年廢，二十年復置，<span class="jiaozhusup">「十」下各本原有「五」字，按貞觀無二十五年，據元和志卷三、寰宇記卷二五、新志刪。</span>屬雍州，管玉華宮。永徽二年，復廢。龍朔三年，又割中部、同官兩縣地復置宜君縣，理古祋祤城北，屬坊州。</p>
<p class="em2" id="p110"><a class="gg-link" href="#p110" onclick="return changeColor(this);"></a>昇平　天寶十二年，分宜君縣置。</p>
<p id="p111"><a class="gg-link" href="#p111" onclick="return changeColor(this);"></a>丹州下　隋延安郡之義川縣。義寧元年，於義川置丹陽郡。武德元年，改為丹州，領縣五。二年，於州置總管府，北連、北廣二州。貞觀元年，罷都督府。天寶元年，改為咸寧郡。乾元元年，復為丹州。舊領縣五，戶三千一百九十四，口一萬七千二十。天寶，戶一萬五千一百五，口八萬七千六百二十五。在京師東北六百一十一里，去東都九百二十里。</p>
<p class="em2" id="p112"><a class="gg-link" href="#p112" onclick="return changeColor(this);"></a>義川　隋縣。</p>
<p class="em2" id="p113"><a class="gg-link" href="#p113" onclick="return changeColor(this);"></a>汾川　隋縣，治土壁堡。開元二十二年，移於今所。</p>
<p class="em2" id="p114"><a class="gg-link" href="#p114" onclick="return changeColor(this);"></a>咸寧　隋縣，治白水川。景龍二年，移治長松川。</p>
<p class="em2" id="p115"><a class="gg-link" href="#p115" onclick="return changeColor(this);"></a>雲巖　隋廢縣。武德元年，復分義川縣置，理迴城堡。咸亨四年，移治今所。</p>
<p class="em2" id="p116"><a class="gg-link" href="#p116" onclick="return changeColor(this);"></a>門山　隋廢縣。武德三年，分汾川縣置，治宋斯堡。總章二年，移治庫利川。</p>
<p id="p117"><a class="gg-link" href="#p117" onclick="return changeColor(this);"></a>鳳翔府　隋扶風郡。武德元年，改為岐州，領雍、陳倉、郿、虢、岐山、鳳泉等六縣。又割雍等三縣，置圍川縣。其年，割圍川屬稷州。貞觀元年，廢稷州，以圍川及鄜州之麟遊、普潤等三縣來屬。七年，又置岐陽縣。八年，改圍川為扶風縣，省虢縣及鳳泉。天授二年，復置虢縣。天寶元年，改為扶風郡。至德二年，肅宗自順化郡幸扶風郡，置天興縣，改雍縣為鳳翔縣，並治郭下。初以陳倉為鳳翔縣，乃改為寶雞縣。其年十月，克復兩京。十二月，置鳳翔府，號為西京，與成都、京兆、河南、太原為五京。寶應元年，併鳳翔縣入天興縣，後罷京名。舊領縣八，戶二萬七千二百八十二，口十萬八千三百二十四。天寶領縣九，戶五萬八千四百八十六，口三十八萬四百六十三。在京師西三百一十五里，去東都一千一百七十里。</p>
<p class="em2" id="p118"><a class="gg-link" href="#p118" onclick="return changeColor(this);"></a>天興　隋雍縣。至德二年，分雍縣置天興縣。寶應元年，廢雍縣，併入天興。</p>
<p class="em2" id="p119"><a class="gg-link" href="#p119" onclick="return changeColor(this);"></a>扶風　武德三年，分岐山縣置圍川縣，取湋川為名，俗訛改為「圍」。四年，以圍川隸稷州。貞觀元年，<span class="jiaozhusup">本卷上文及元和志卷二、寰宇記卷三０、新志俱作「貞觀八年」。此處「元」當為「八」字之訛。</span>為扶風縣，復屬岐州。</p>
<p class="em2" id="p120"><a class="gg-link" href="#p120" onclick="return changeColor(this);"></a>寶雞　隋陳倉縣。至德二年二月十五日，改為鳳翔縣，其月十八日，改為寶雞。</p>
<p class="em2" id="p121"><a class="gg-link" href="#p121" onclick="return changeColor(this);"></a>岐陽　貞觀七年，割扶風、岐山二縣置，<span class="jiaozhusup">各本原作「岐陽」，據元和志卷二、寰宇記卷三０改。</span>至二十一年廢，永徽五年復置。</p>
<p class="em2" id="p122"><a class="gg-link" href="#p122" onclick="return changeColor(this);"></a>岐山　隋縣。武德元年，移治張堡。七年，移治龍尾城。貞觀八年，移治豬驛南，即今治所是。仍省虢縣併入。</p>
<p class="em2" id="p123"><a class="gg-link" href="#p123" onclick="return changeColor(this);"></a>郿　隋縣。義寧二年，於縣界置郿城郡，領郿、鳳泉二縣。武德元年，罷郡，置郇州，領郿縣。三年，廢郇州，改屬稷州。七年，改屬岐州。</p>
<p class="em2" id="p124"><a class="gg-link" href="#p124" onclick="return changeColor(this);"></a>麟遊　義寧元年，於仁壽宮置鳳棲郡及麟遊縣。其郡領麟遊、上宜、普潤三縣。二年，改為麟遊郡及靈臺縣，仍割安定郡之鶉觚來屬。武德元年，改麟遊郡為麟州。貞觀元年，省靈臺縣入麟遊，又廢麟州，以普潤、麟遊二縣隸岐州，上宜隸雍州，鶉觚隸涇州。太宗改仁壽宮為九成宮。</p>
<p class="em2" id="p125"><a class="gg-link" href="#p125" onclick="return changeColor(this);"></a>普潤　隋縣。本屬麟州，貞觀元年來屬。</p>
<p class="em2" id="p126"><a class="gg-link" href="#p126" onclick="return changeColor(this);"></a>虢　隋縣。貞觀八年，廢入岐山縣。天授二年，復分岐山置虢縣。</p>
<p id="p127"><a class="gg-link" href="#p127" onclick="return changeColor(this);"></a>邠州上　隋北地郡之新平縣。義寧二年，割北地郡之新平、三水二縣置新平郡。武德元年，改為豳州。<span class="jiaozhusup">各本原作「邠州」，據本卷下文及寰宇記卷三四改。</span>二年，分新平置永壽縣。貞觀二年，又分新平置宜祿縣。開元十三年，改豳為邠。天寶元年，改為新平郡。乾元元年，復為邠州。舊領縣四，戶一萬五千五百三十四，口六萬四千八百一十九。天寶，戶二萬二千九百七十七，口十三萬五千二百五十。去京師西北四百九十三里，至東都一千一百三十二里。</p>
<p class="em2" id="p128"><a class="gg-link" href="#p128" onclick="return changeColor(this);"></a>新平　隋縣。</p>
<p class="em2" id="p129"><a class="gg-link" href="#p129" onclick="return changeColor(this);"></a>三水　隋縣。</p>
<p class="em2" id="p130"><a class="gg-link" href="#p130" onclick="return changeColor(this);"></a>永壽　武德二年，分新平置。神龍三年，改屬雍州。景龍元年，復屬邠州。</p>
<p class="em2" id="p131"><a class="gg-link" href="#p131" onclick="return changeColor(this);"></a>宜祿　貞觀二年，分新平置宜祿縣，後魏廢縣名。</p>
<p id="p132"><a class="gg-link" href="#p132" onclick="return changeColor(this);"></a>涇州上　隋安定郡。武德元年，討平薛仁杲，改名涇州。天寶元年，復為安定郡。乾元元年，復為涇州。舊領縣五，戶八千七百七十三，口三萬五千九百二十一。天寶，戶三萬一千三百六十五，口十八萬六千八百四十九。在京師西北四百九十三里，至東都一千三百八十七里。</p>
<p class="em2" id="p133"><a class="gg-link" href="#p133" onclick="return changeColor(this);"></a>安定　隋縣。</p>
<p class="em2" id="p134"><a class="gg-link" href="#p134" onclick="return changeColor(this);"></a>靈臺　隋鶉觚縣。天寶元年，改為靈臺。</p>
<p class="em2" id="p135"><a class="gg-link" href="#p135" onclick="return changeColor(this);"></a>良原</p>
<p class="em2" id="p136"><a class="gg-link" href="#p136" onclick="return changeColor(this);"></a>潘原　隋陰盤縣。天寶元年，改為潘原，縣界有潘原廢縣。<span class="jiaozhusup">第一個「潘原」二字各本原無，「隋……廢縣」十九字各本在上文良原下。按元和志卷三、寰宇記卷一五一，良原、潘原各為一縣，上文良原下脫去沿革，此處「隋」上又脫「潘原」二字，據補「潘原」二字。</span></p>
<p class="em2" id="p137"><a class="gg-link" href="#p137" onclick="return changeColor(this);"></a>臨涇　隋縣</p>
<p id="p138"><a class="gg-link" href="#p138" onclick="return changeColor(this);"></a>隴州上　隋扶風郡之汧源縣。義寧二年，置隴東郡，領縣五。武德元年，改為隴州，以南由縣屬含州。四年，廢含州，復以南由來屬。天寶元年，改為汧陽郡。乾元元年，復為隴州。舊領縣五，戶四千五百七十一，口一萬八千六百三。天寶，戶二萬四千六百五十二，口十萬一百四十八。在京師西四百九十六里，去東都一千三百二十五里。</p>
<p class="em2" id="p139"><a class="gg-link" href="#p139" onclick="return changeColor(this);"></a>汧源　隋縣。</p>
<p class="em2" id="p140"><a class="gg-link" href="#p140" onclick="return changeColor(this);"></a>汧陽　隋縣。</p>
<p class="em2" id="p141"><a class="gg-link" href="#p141" onclick="return changeColor(this);"></a>南由　隋縣。武德元年，置含州於此，領南由一縣。四年，廢含州，以縣屬隴州。</p>
<p class="em2" id="p142"><a class="gg-link" href="#p142" onclick="return changeColor(this);"></a>吳山　隋長蛇縣。貞觀元年，改為吳山縣，治槐衙堡。上元元年，移治龍盤城。</p>
<p class="em2" id="p143"><a class="gg-link" href="#p143" onclick="return changeColor(this);"></a>華亭　隋縣。垂拱二年，改亭川。神龍元年，復舊。</p>
<p id="p144"><a class="gg-link" href="#p144" onclick="return changeColor(this);"></a>寧州上　隋北地郡。義寧元年，領定安、羅川、襄樂、彭原、新平、三水六縣。二年，分定安置歸義縣，以新平、三水屬新平郡。武德元年，改北地郡為寧州。其年，以彭原縣屬彭州。三年，分彭原置豐義縣，屬彭州。又分定安置定平縣。貞觀元年，廢彭州，以彭原、豐義二縣來屬。仍於寧州置都督府。四年，罷都督府。十七年，廢歸義縣。天寶元年，改為彭原郡。乾元元年，復為寧州。舊領縣七，戶一萬五千四百九十一，口六萬六千一百三十五。天寶，領縣六，戶三萬七千一百二十一，口二十二萬四千八百三十七。在京師西北四百四十六里，至東都一千三百二十四里。</p>
<p class="em2" id="p145"><a class="gg-link" href="#p145" onclick="return changeColor(this);"></a>定安　隋縣。</p>
<p class="em2" id="p146"><a class="gg-link" href="#p146" onclick="return changeColor(this);"></a>彭原　隋縣。武德元年，置彭州，領彭原一縣。二年，分置豐義縣。貞觀元年，廢彭州，以縣來屬寧州。</p>
<p class="em2" id="p147"><a class="gg-link" href="#p147" onclick="return changeColor(this);"></a>真寧<span class="jiaozhusup">各本原作「貞寧」，據元和志卷三、寰宇記卷三四、新志改。下同。</span>　隋羅川縣。天寶元年，改為真寧。</p>
<p class="em2" id="p148"><a class="gg-link" href="#p148" onclick="return changeColor(this);"></a>定平　武德二年，分定安縣置。貞觀十七年，廢歸義縣，併入定平。</p>
<p class="em2" id="p149"><a class="gg-link" href="#p149" onclick="return changeColor(this);"></a>襄樂　隋縣。</p>
<p class="em2" id="p150"><a class="gg-link" href="#p150" onclick="return changeColor(this);"></a>豐義　武德二年，分彭原縣置，屬彭州。貞觀元年廢彭州，來屬。</p>
<p id="p151"><a class="gg-link" href="#p151" onclick="return changeColor(this);"></a>原州中都督府　隋平涼郡。武德元年，平薛仁杲，置原州。貞觀五年，置都督府，管原、慶、會、銀、亭、達、要等七州。十年，省亭、達、要三州，唯督四州。天寶元年，改為平涼郡。乾元元年，復為原州。舊領縣三，戶二千四百四十三，口一萬五百一十二。天寶領縣四，戶七千三百四十九，口三萬三千一百四十六。在京師西北八百里，至東都一千六百四十五里。</p>
<p class="em2" id="p152"><a class="gg-link" href="#p152" onclick="return changeColor(this);"></a>平高　隋縣。</p>
<p class="em2" id="p153"><a class="gg-link" href="#p153" onclick="return changeColor(this);"></a>平涼　隋縣，治陽晉川。<span class="jiaozhusup">「晉」字各本原作「音」，元和志卷三百泉沿革、寰宇記卷三三百泉沿革俱作「陽晉川」，據改。</span>開元五年，移治古塞城。</p>
<p class="em2" id="p154"><a class="gg-link" href="#p154" onclick="return changeColor(this);"></a>百泉　隋縣。</p>
<p class="em2" id="p155"><a class="gg-link" href="#p155" onclick="return changeColor(this);"></a>蕭關　貞觀六年，置緣州，<span class="jiaozhusup">各本原作「銀州」，據本卷下文及寰宇記卷三三、新志改。</span>領突厥降戶，寄治於平高縣界他樓城。<span class="jiaozhusup">「他樓」各本原作「地樓」，據寰宇記卷三三、新志改。</span>高宗時，於蕭關置他樓縣。<span class="jiaozhusup">「他樓」，各本原作「地犍」，據寰宇記卷三三、新志改。下同。</span>神龍元年，廢他樓縣，置蕭關縣。大中五年，置武州。</p>
<p id="p156"><a class="gg-link" href="#p156" onclick="return changeColor(this);"></a>慶州中都督府　隋弘化郡。武德元年，改為慶州，領合水、樂蟠、三泉、馬嶺、弘化五縣。三年，改三泉為同川縣。六年，置總管府，改合水為合川縣，又置白馬、蟠交二縣。七年，改總管為都督府。貞觀元年，廢都督府及合川縣，仍割林州之華池縣來屬。二年，置洛源縣。<span class="jiaozhusup">「洛源」各本原作「洛原」，據本卷下文及隋書地理志（以下簡稱隋志）、寰宇記卷三三、新志改。下同。</span>四年，復置都督府及北永州，以洛源屬北永州。五年，又罷都督府，以慶州隸原州都督府。八年，又以廢北永州之洛源縣來屬。<span class="jiaozhusup">「北」字各本原無，據本卷上文及寰宇記卷三三補。下文「北永州廢」句同例補「北」字。</span>開元四年，復置都督府。二十六年，昇為中都督府。天寶元年，改為安化郡。至德元年，改為順化郡。乾元元年，改為慶州。舊領縣八，戶七千九百一十七，口三萬五千一十九。天寶領縣十，戶二萬三千九百四十九，口一十二萬四千三百三十六。在京師西北五百七十二里，至東都一千四百一十里。</p>
<p class="em2" id="p157"><a class="gg-link" href="#p157" onclick="return changeColor(this);"></a>安化　隋弘化縣，治弘州故城。武德六年，移治今所，與合水縣俱在州治。其年，改合水為合川縣。貞觀元年，省合川縣併入。神龍元年，改為安化縣。</p>
<p class="em2" id="p158"><a class="gg-link" href="#p158" onclick="return changeColor(this);"></a>樂蟠　義寧元年，分合水縣置。</p>
<p class="em2" id="p159"><a class="gg-link" href="#p159" onclick="return changeColor(this);"></a>合水　武德六年，分合水置蟠交縣。天寶元年廢，併入合水。</p>
<p class="em2" id="p160"><a class="gg-link" href="#p160" onclick="return changeColor(this);"></a>馬嶺　隋縣，治天家堡。貞觀八年，移理新城。以縣西有馬嶺阪。</p>
<p class="em2" id="p161"><a class="gg-link" href="#p161" onclick="return changeColor(this);"></a>方渠　景龍元年，分馬嶺置。</p>
<p class="em2" id="p162"><a class="gg-link" href="#p162" onclick="return changeColor(this);"></a>同川　義寧二年，廢北永州，分寧州彭原置於三泉縣故城。武德三年，復治同川城，<span class="jiaozhusup">「川」字各本原作「州」，據元和志卷三、寰宇記卷三三改。</span>改為同川縣。洛源　隋縣。大業十三年，為胡賊所破，因廢。貞觀二年，復置。又自延州金城縣移北永州治於此。八年，北永州廢，復以洛源縣屬慶州。</p>
<p class="em2" id="p163"><a class="gg-link" href="#p163" onclick="return changeColor(this);"></a>延慶　武德六年，分合水縣置白馬縣。天寶元年，改為延慶縣。</p>
<p class="em2" id="p164"><a class="gg-link" href="#p164" onclick="return changeColor(this);"></a>華池　隋舊縣。大業十三年，為胡賊所破，縣廢。武德四年復置，又於此置林州總管府，管永州。其林州領華池一縣。五年，改永州為北永州。七年，罷林州總管府。貞觀元年，廢林州，華池隸慶州。</p>
<p class="em2" id="p165"><a class="gg-link" href="#p165" onclick="return changeColor(this);"></a>懷安　開元十年，檢括逃戶置，因名懷安。</p>
<p class="em1" id="p166"><a class="gg-link" href="#p166" onclick="return changeColor(this);"></a>芳池州都督府　寄在慶州懷安縣界，管小州十：靜、獯、王、濮、林、尹、位、長、寶、寧，並党項野利氏種落。</p>
<p class="em1" id="p167"><a class="gg-link" href="#p167" onclick="return changeColor(this);"></a>安定州都督府　寄在慶州界，管小州七：党、橋、烏、西戎州、野利州、米州、還州。</p>
<p class="em1" id="p168"><a class="gg-link" href="#p168" onclick="return changeColor(this);"></a>安化州都督府　寄在慶州界，管小州七：永利州、威州、旭州、莫州、西滄州、儒州、琮州。</p>
<p id="p169"><a class="gg-link" href="#p169" onclick="return changeColor(this);"></a>鄜州上　隋上郡。武德元年，改為鄜州，領洛交、洛川、三川、伏陸、內部、鄜城六縣。二年，以內部、鄜城隸坊州。三年，置直羅縣。貞觀二年，置都督府。六年，又改為大都督府。九年，復為都督府。天寶元年，改為洛交郡。乾元元年，復為鄜州。舊領縣五，戶一千七百三，口五萬一千二百一十六。天寶，戶二萬三千四百八十三，口十五萬三千七百十四。在京師東北五百里，至東都九百二十五里。</p>
<p class="em2" id="p170"><a class="gg-link" href="#p170" onclick="return changeColor(this);"></a>洛交　隋縣。</p>
<p class="em2" id="p171"><a class="gg-link" href="#p171" onclick="return changeColor(this);"></a>洛川　隋縣。</p>
<p class="em2" id="p172"><a class="gg-link" href="#p172" onclick="return changeColor(this);"></a>三川　隋縣。以華池水、黑水、洛水三水會同，因名。</p>
<p class="em2" id="p173"><a class="gg-link" href="#p173" onclick="return changeColor(this);"></a>直羅　武德三年，分三川、洛交於直羅城置，以城枕羅水，其川平直故也。</p>
<p class="em2" id="p174"><a class="gg-link" href="#p174" onclick="return changeColor(this);"></a>甘泉　武德元年，分洛交縣置伏陸縣。天寶元年，改為甘泉縣。</p>
<p id="p175"><a class="gg-link" href="#p175" onclick="return changeColor(this);"></a>延州中都督府　隋延安郡。武德元年，改為延州總管府，領膚施、豐林、延川三縣，管南平、北武、東夏三州。四年，又管丹、廣、達三州。貞觀元年，罷都督府。開元二年，復置都督府，領丹、綏、渾等州。天寶元年，改為延安郡。乾元元年，復為延州。舊領縣九，戶九千三百四，口一萬四千一百七十六。天寶，戶一萬八千九百五十四，口十萬四十。在京師東北六百三十一里，至東都一千一百五十一里。</p>
<p class="em2" id="p176"><a class="gg-link" href="#p176" onclick="return changeColor(this);"></a>膚施　隋縣。分豐林、金明二縣置。</p>
<p class="em2" id="p177"><a class="gg-link" href="#p177" onclick="return changeColor(this);"></a>延長　隋廢縣。武德二年，復於此置北連州，領義鄉、齊明二縣。貞觀二年，廢北連州及義鄉、齊明二縣，併入延安。廣德二年，改為延長縣。</p>
<p class="em2" id="p178"><a class="gg-link" href="#p178" onclick="return changeColor(this);"></a>臨真　隋縣。武德初，屬東夏州。貞觀二年，州廢來屬。</p>
<p class="em2" id="p179"><a class="gg-link" href="#p179" onclick="return changeColor(this);"></a>敷政　隋因城縣。<span class="jiaozhusup">「因城」各本原作「固城」，據隋志、元和志卷三、寰宇記卷三六改。</span>武德二年，移治於金城鎮，改為金城縣。又於界內置永州，領金城、洛盤、新昌、土𠧧四縣。貞觀四年，移永州於洛源縣。八年，廢洛盤等三縣，<span class="jiaozhusup">「洛盤」各本原作「樂盤」，據本卷上文及新志改。</span>併入金城，屬延州。天寶元年，改金城為敷政。</p>
<p class="em2" id="p180"><a class="gg-link" href="#p180" onclick="return changeColor(this);"></a>金明　隋廢縣。武德二年，置北武州，領開遠、金義、崇德、永定、安義五縣。復分膚施置金明縣。貞觀二年，廢北武州，以開遠等五縣併入金明縣。</p>
<p class="em2" id="p181"><a class="gg-link" href="#p181" onclick="return changeColor(this);"></a>豐林　隋舊縣。武德四年，於此僑置雲州及雲中、榆林、龍泉三縣。八年，廢雲州及三縣，以龍泉併入臨真，以雲中、榆林併入豐林。</p>
<p class="em2" id="p182"><a class="gg-link" href="#p182" onclick="return changeColor(this);"></a>延水　武德二年，分延川縣置西和州，領安人、修文、桑原三縣。貞觀二年，廢西和州，以修文、桑原併入安人，屬北基州。八年，廢北基州入延川。二十三年，改為弘風縣。神龍元年，改為延水。</p>
<p class="em2" id="p183"><a class="gg-link" href="#p183" onclick="return changeColor(this);"></a>延川　隋舊縣。武德二年，置南平州，領義門縣。四年，廢南平州及縣，併入延川。</p>
<p class="em2" id="p184"><a class="gg-link" href="#p184" onclick="return changeColor(this);"></a>延昌　武德二年，置北平州。貞觀三年廢，十年於廢州置罷交縣。天寶元年，改名為延昌縣。</p>
<p class="em1" id="p185"><a class="gg-link" href="#p185" onclick="return changeColor(this);"></a>渾州　寄治延安郡界，隸延州節度使。</p>
<p id="p186"><a class="gg-link" href="#p186" onclick="return changeColor(this);"></a>綏州下　隋雕陰郡。武德三年，於延州豐林縣置綏州總管府，領西和、南平、北基、銀、雲、貞、上、殄、北吉、匡、龍等十一州。其綏州領上、大斌、城平、綏德、延福五縣。六年，移治所於延州延川縣界。七年，又移治城平縣界魏平廢城。<span class="jiaozhusup">「城平」，聞、殿、懼盈齋、局本作「平城」，廣本作「魏平」，據下文領縣作「城平」及元和志卷四、寰宇記卷三八改。</span>貞觀二年，平梁師都，罷都督府，移州治上縣。天寶元年，改為上郡。乾元元年，復為綏州。舊領縣五，戶三千一百六十三，口一萬六千一百二十九。天寶，戶一萬八百六十七，口八萬九千一百一十一。在京師東北一千里，至東都一千八百一十九里。</p>
<p class="em2" id="p187"><a class="gg-link" href="#p187" onclick="return changeColor(this);"></a>龍泉　隋曰上縣。天寶元年，改為龍泉。</p>
<p class="em2" id="p188"><a class="gg-link" href="#p188" onclick="return changeColor(this);"></a>延福　隋縣。武德六年，置北吉州，領歸義、洛陽二縣，羅州領石羅、開善、萬福三縣；匡州領安定、源泉二縣。貞觀二年，三州及縣並廢，地併入延福。</p>
<p class="em2" id="p189"><a class="gg-link" href="#p189" onclick="return changeColor(this);"></a>綏德　隋廢縣。武德二年，復置。六年，又分置雲州，領信義、淳義二縣；龍州領風鄉、義良二縣。貞觀二年，二州及縣俱廢，地併入綏德。</p>
<p class="em2" id="p190"><a class="gg-link" href="#p190" onclick="return changeColor(this);"></a>城平　隋舊縣。武德三年，又置魏平縣，屬南平州。又置魏州，領安故、安泉二縣。七年，又於魏平城中置綏州總管府并大斌縣。貞觀二年，廢南平州、魏州及魏平、安故、安泉三縣，<span class="jiaozhusup">各本原作「清州」，據上文及新志改。</span>移綏州治於上縣，大斌治於今所。</p>
<p class="em2" id="p191"><a class="gg-link" href="#p191" onclick="return changeColor(this);"></a>大斌　武德七年置，治魏平。貞觀二年，移治今所。</p>
<p id="p192"><a class="gg-link" href="#p192" onclick="return changeColor(this);"></a>銀州下　隋雕陰郡之儒林縣。貞觀二年，平梁師都置銀州，隋舊名。天寶元年，改為銀川郡。乾元元年，復為銀州。舊領縣四，戶一千四百九十五，口七千七百二。天寶，戶七千六百二，口四萬五千五百二十七。在京師東北一千一百三十里，<span class="jiaozhusup">「北」字各本原作為「南」，按銀州不當在長安之南，元和志卷四作「西南至上都一千六百里」，寰宇記卷三八作「西南至長安一千一百六十里」，據改。</span>至東都一千五百七十九里。</p>
<p class="em2" id="p193"><a class="gg-link" href="#p193" onclick="return changeColor(this);"></a>儒林　隋舊縣。</p>
<p class="em2" id="p194"><a class="gg-link" href="#p194" onclick="return changeColor(this);"></a>撫寧　隋縣。貞觀二年，屬綏州。八年，改屬銀州，治龍泉川。開元二年，移於今所。</p>
<p class="em2" id="p195"><a class="gg-link" href="#p195" onclick="return changeColor(this);"></a>真鄉　隋縣。</p>
<p class="em2" id="p196"><a class="gg-link" href="#p196" onclick="return changeColor(this);"></a>開光　隋縣。貞觀二年，屬綏州。八年，改屬柘州。十三年，柘州廢，來屬銀州。</p>
<p class="em1" id="p197"><a class="gg-link" href="#p197" onclick="return changeColor(this);"></a>靜邊州都督府　舊治銀川郡界內，管小州十八。</p>
<p class="em1" id="p198"><a class="gg-link" href="#p198" onclick="return changeColor(this);"></a>歸德州　寄治銀州界，處降党項羌。</p>
<p id="p199"><a class="gg-link" href="#p199" onclick="return changeColor(this);"></a>夏州都督府　隋朔方郡。貞觀二年，討平梁師都，改為夏州都督府，領夏、綏、銀三州。其夏州，領德靜、巖綠、<span class="jiaozhusup">各本原作「巖銀」，據元和志卷四、寰宇記卷三七改。下同。</span>寧朔、長澤四縣。其年，改巖綠為朔方縣。七年，於德靜縣置長州都督府。<span class="jiaozhusup">據本卷下文及新志，此處「德靜」當作「長澤」。</span>八年，改北開州為化州。十三年，廢化州及長州，以德靜、長澤二縣來屬。天寶元年，改為朔方郡。乾元元年，復為夏州。舊領縣四，戶二千三百二十三，口一萬二百八十六。天寶，戶九千二百一十三，口五萬三千一百四。在京師東北一千一百一十里，至東都一千六百八十里。</p>
<p class="em2" id="p200"><a class="gg-link" href="#p200" onclick="return changeColor(this);"></a>朔方　隋巖綠縣。貞觀二年，改為朔方縣。永徽五年，分置寧朔縣，長安二年廢。開元四年又置，九年又廢，還併入朔方。</p>
<p class="em2" id="p201"><a class="gg-link" href="#p201" onclick="return changeColor(this);"></a>德靜　隋縣。貞觀七年，屬北開州。八年，改北開州為化州。十三年，廢化州，以縣屬夏州。</p>
<p class="em2" id="p202"><a class="gg-link" href="#p202" onclick="return changeColor(this);"></a>寧朔　隋縣。武德六年，於此置南夏州。貞觀二年廢。</p>
<p class="em2" id="p203"><a class="gg-link" href="#p203" onclick="return changeColor(this);"></a>長澤　隋縣。貞觀七年，置長州都督府。十三年，廢長州，縣還夏州。</p>
<p class="em1" id="p204"><a class="gg-link" href="#p204" onclick="return changeColor(this);"></a>雲中都督府　党項部落，寄在朔方縣界，管小州五：舍利、思璧州、阿史那州、綽部州、白登州。戶一千四百三十，口五千六百八十一。</p>
<p class="em1" id="p205"><a class="gg-link" href="#p205" onclick="return changeColor(this);"></a>呼延州都督府　党項部落，寄在朔方縣界，管小州三：賀魯州、那吉州、𧯴跌州。戶一百五十五，口六百五。</p>
<p class="em1" id="p206"><a class="gg-link" href="#p206" onclick="return changeColor(this);"></a>桑乾都督府　寄朔方縣界，管小州四：郁射州、藝失州、<span class="jiaozhusup">「藝」字各本原作「執」，據寰宇記卷三七、新志改。</span>畢失州、叱略州。戶二百七十四，口一千三百二十三。</p>
<p class="em1" id="p207"><a class="gg-link" href="#p207" onclick="return changeColor(this);"></a>定襄都督府　寄治寧朔縣界，管小州四：阿德州、執失州、蘇農州、拔延州。戶四百六十，口一千四百六十三。</p>
<p class="em1" id="p208"><a class="gg-link" href="#p208" onclick="return changeColor(this);"></a>達渾都督府　延陀部落，寄在寧朔縣界，管小州五：姑衍州、步訖若州、嵠彈州、鶻州、低粟州。戶一百二十四，口四百九十五。</p>
<p class="em1" id="p209"><a class="gg-link" href="#p209" onclick="return changeColor(this);"></a>安化州都督府　寄在朔方縣界。戶四百八十三，口二千五十三。</p>
<p class="em1" id="p210"><a class="gg-link" href="#p210" onclick="return changeColor(this);"></a>寧朔州都督府　寄在朔方縣界。戶三百七十四，口二千二十七。</p>
<p class="em1" id="p211"><a class="gg-link" href="#p211" onclick="return changeColor(this);"></a>僕固州都督府　寄在朔方縣界。戶一百二十二，口六百七十三。</p>
<p id="p212"><a class="gg-link" href="#p212" onclick="return changeColor(this);"></a>靈州大都督府　隋靈武郡。武德元年，改為靈州總管府，領迴樂、弘靜、懷遠、靈武、鳴沙五縣。二年，以鳴沙縣屬西會州。貞觀四年，於迴樂縣置迴、環二州，並屬靈武都督府。<span class="jiaozhusup">按靈武，隋為郡。唐武德元年，改為靈州總管府，至天寶元年，始改靈州為靈武郡。本書卷六０江夏王道宗傳、新書卷七八江夏王道宗傳，貞觀元年道宗為靈州都督。此處「武」字當作「州」。</span>十三年，廢迴、環二州，靈州都督入靈、填二州。<span class="jiaozhusup">按此處當有訛誤。校勘記卷二０引張宗泰云：「文不可解，以上下例考之，當作『鳴沙、迴樂仍屬靈州都督府。』」</span>二十年，鐵勒歸附，於州界置皋蘭、高麗、祁連三州，並屬靈州都督府。永徽元年，廢皋蘭等三州。調露元年，又置魯、麗、塞、含、依、契等六州，總為六胡州。開元初廢，復置東皋蘭、燕然、燕山、雞田、雞鹿、燭龍等六州，並寄靈州界，屬靈州都督府。天寶元年，改靈州為靈武郡。至德元年七月，肅宗即位于靈武，升為大都督府。乾元元年，復為靈州。舊領縣五，戶四千六百四十，口二萬一千四百六十二。天寶領縣六，戶一萬一千四百五十六，口五萬三千一百六十三。在京師西北一干二百五十里，至東都二千里。</p>
<p class="em2" id="p213"><a class="gg-link" href="#p213" onclick="return changeColor(this);"></a>迴樂　隋縣，在郭下。武德四年，分置豐安縣，屬迴州。十三年，州廢，<span class="jiaozhusup">按武德無十三年，據本卷上文及新志，「屬」字上疑脫去「貞觀四年於迴樂縣置迴州以豐安」等字。</span>併入迴樂。</p>
<p class="em2" id="p214"><a class="gg-link" href="#p214" onclick="return changeColor(this);"></a>鳴沙　隋縣。武德二年，置西會州，以縣屬焉。貞觀六年，廢西會州，置環州。九年，廢環州，縣屬靈州。神龍二年，移治廢豐安城。</p>
<p class="em2" id="p215"><a class="gg-link" href="#p215" onclick="return changeColor(this);"></a>靈武　隋縣。</p>
<p class="em2" id="p216"><a class="gg-link" href="#p216" onclick="return changeColor(this);"></a>懷遠　隋縣。界有隋五原郡。武德元年，改為豐州，領九原縣。六年，州縣俱省入懷遠縣。儀鳳中，再築新城。縣有鹽池三所。</p>
<p class="em2" id="p217"><a class="gg-link" href="#p217" onclick="return changeColor(this);"></a>保靜　隋弘靜縣。神龍元年，改為安靜。至德元年，改為保靜。</p>
<p class="em2" id="p218"><a class="gg-link" href="#p218" onclick="return changeColor(this);"></a>溫池　神龍元年置。</p>
<p class="em1" id="p219"><a class="gg-link" href="#p219" onclick="return changeColor(this);"></a>燕然州　寄在迴樂縣界，突厥九姓部落所處。戶一百九十，口九百七十八。</p>
<p class="em1" id="p220"><a class="gg-link" href="#p220" onclick="return changeColor(this);"></a>雞鹿州　寄在迴樂縣界，突厥九姓部落所處。戶一百三十二，口五百五十六。</p>
<p class="em1" id="p221"><a class="gg-link" href="#p221" onclick="return changeColor(this);"></a>雞田州　寄在迴樂縣界，突厥九姓部落所處。戶一百四，口四百六十九。</p>
<p class="em1" id="p222"><a class="gg-link" href="#p222" onclick="return changeColor(this);"></a>東皋蘭州　寄在鳴沙界，九姓所處。戶一千三百四十二，口五千一百八十二。</p>
<p class="em1" id="p223"><a class="gg-link" href="#p223" onclick="return changeColor(this);"></a>燕山州　在溫池縣界，亦九姓所處。戶四百三十，口二千一百七十六。</p>
<p class="em1" id="p224"><a class="gg-link" href="#p224" onclick="return changeColor(this);"></a>燭龍州　在溫池界，亦九姓所處。戶一百一十七，口三百五十三。</p>
<p id="p225"><a class="gg-link" href="#p225" onclick="return changeColor(this);"></a>鹽州下　隋鹽川郡。武德元年，改為鹽州，領五原、興寧二縣。其年，移州及縣寄治靈州。四年，省興寧入五原縣。貞觀元年，廢鹽州五原縣入靈州。二年，平梁師都，復於舊城置鹽州及五原、興寧二縣，隸夏州都督府。其年，改為靈州都督府。天寶元年，改為五原郡。乾元元年，改為鹽州。永泰元年十一月，升為都督府。元和八年，隸夏州。舊領縣二，戶九百三十二，口三千九百六十九。天寶，戶二千九百二十九，口一萬六千六百六十五。在京師西北一千一百里，至東都二千一十里。</p>
<p class="em2" id="p226"><a class="gg-link" href="#p226" onclick="return changeColor(this);"></a>五原　隋縣。武德元年，寄治靈州。貞觀元年省，二年復置。</p>
<p class="em2" id="p227"><a class="gg-link" href="#p227" onclick="return changeColor(this);"></a>興寧　龍朔三年置。</p>
<p id="p228"><a class="gg-link" href="#p228" onclick="return changeColor(this);"></a>豐州下　隋文帝置，後廢。貞觀四年，以突厥降附，置豐州都督府，不領縣，唯領蕃戶。十一年廢，<span class="jiaozhusup">「十」上各本原有「二」字，據元和志卷四、寰宇記卷三九、新志刪。</span>地入靈州。二十三年，又改豐州。<span class="jiaozhusup">據本卷上下文及元和志卷四、寰宇記卷三九，此處「改」當為「置」字之誤。</span>天寶元年，改為九原郡。乾元元年，復為豐州。領縣二，戶二千八百一十三，口九千六百四十一。在京師北二千二百六里，至東都三千四十四里。</p>
<p class="em2" id="p229"><a class="gg-link" href="#p229" onclick="return changeColor(this);"></a>九原　永徽四年置。</p>
<p class="em2" id="p230"><a class="gg-link" href="#p230" onclick="return changeColor(this);"></a>永豐　隋縣。武德六年省，永徽元年復置。</p>
<p id="p231"><a class="gg-link" href="#p231" onclick="return changeColor(this);"></a>會州上　隋會寧鎮。武德二年，討平李軌，置西會州。天寶元年，改為會寧郡。乾元元年，復為會州。永泰元年，昇為上州。領縣二，戶四千五百九十四，口二萬六千六百六十二。去京師一千一百里，至東都二千一百里。</p>
<p class="em2" id="p232"><a class="gg-link" href="#p232" onclick="return changeColor(this);"></a>會寧　隋涼川縣。武德二年，改為會寧。</p>
<p class="em2" id="p233"><a class="gg-link" href="#p233" onclick="return changeColor(this);"></a>烏蘭　後周縣，置在會寧關東南四里。天授二年，移於關東北七里。</p>
<p id="p234"><a class="gg-link" href="#p234" onclick="return changeColor(this);"></a>宥州　調露初，六胡州也。長安四年，併為匡、長二州。神龍三年，置蘭池都督府，仍置六縣以隸之。開元十年，復分為魯、麗、契、塞四州。十一年，克定康待賓後，遷其人於河南、江淮之地。十八年，又為匡、長二州。二十六年，自江淮放回胡戶，於此置宥州及延恩、懷德、歸仁三縣。天寶元年，改為寧朔郡。至德二年，又改為懷德郡都督府。乾元元年，復為宥州。寶應後廢。元和九年，復於經略軍置宥州，郭下置延恩縣。十五年，移治長澤縣，為吐蕃所破。長慶四年，夏州節度使李祐復置。領縣三，戶七千八十三，口三萬二千六百五十二。去京師二千一百里，去東都三千一百九十里。</p>
<p class="em2" id="p235"><a class="gg-link" href="#p235" onclick="return changeColor(this);"></a>延恩　開元二十六年，以廢匡州置，後隨州移徙。</p>
<p class="em2" id="p236"><a class="gg-link" href="#p236" onclick="return changeColor(this);"></a>歸仁　舊蘭池州之長泉縣。開元二十六年，置歸仁縣。</p>
<p class="em2" id="p237"><a class="gg-link" href="#p237" onclick="return changeColor(this);"></a>懷德　開元二十六年，<span class="jiaozhusup">「六」字各本原作「二」，據本卷上文及寰宇記卷三九、新志改。</span>以廢塞門縣置。</p>
<p id="p238"><a class="gg-link" href="#p238" onclick="return changeColor(this);"></a>勝州下都督府　隋置勝州，大業為榆林郡。武德中，平梁師都，復置勝州。<span class="jiaozhusup">元和志卷四勝州：「武德四年，郭子和歸國，其地又陷梁師都。貞觀二年，平師都，三年，仍隋舊理置勝州。」此處當有脫文。</span>天寶元年，復為榆林郡。乾元元年，復為勝州。領縣二，戶四千一百八十七，口二萬九百五十二。去京師一千八百三十里，至東都一千九百五里。</p>
<p class="em2" id="p239"><a class="gg-link" href="#p239" onclick="return changeColor(this);"></a>榆林　隋舊。</p>
<p class="em2" id="p240"><a class="gg-link" href="#p240" onclick="return changeColor(this);"></a>河濱　隋榆林郡地。貞觀三年，置雲州于河濱，因置河濱縣。四年，改為威州。八年廢，河濱屬勝州。</p>
<p id="p241"><a class="gg-link" href="#p241" onclick="return changeColor(this);"></a>麟州下　天寶元年，王忠嗣奏請割勝州連谷、銀城兩縣置麟州，其年改為新秦郡。<span class="jiaozhusup">「秦」字各本原作「泰」，據通典卷一七三、寰宇記卷三八改。下文所列縣名「新泰」同例改「泰」為「秦」。</span>乾元元年，復為麟州。領縣三，戶二千四百二十八，口一萬九百三。去京師一千四百四十里，至東都一千九百五里。</p>
<p class="em2" id="p242"><a class="gg-link" href="#p242" onclick="return changeColor(this);"></a>新秦　天寶元年，分連谷、銀城二縣地置。</p>
<p class="em2" id="p243"><a class="gg-link" href="#p243" onclick="return changeColor(this);"></a>連谷　舊屬勝州，天寶元年來屬。</p>
<p class="em2" id="p244"><a class="gg-link" href="#p244" onclick="return changeColor(this);"></a>銀城　舊屬勝州，天寶元年來屬。</p>
<p id="p245"><a class="gg-link" href="#p245" onclick="return changeColor(this);"></a>安北大都護府。　開元十年，分豐、勝二州界置瀚海都護府。<span class="jiaozhusup">「瀚」字各本原作為「蒲」，據元和志卷四、寰宇記卷三八改。又據元和志、寰宇記，此處「開元十年」年代有誤。</span>總章中，改為安北大都護府。北至陰山七十里，至迴紇界七百里。舊領縣一，戶二千六，口七千四百九十八。去京師二千七百里，至東都二千九百里。在黃河之北。</p>
<p class="em2" id="p246"><a class="gg-link" href="#p246" onclick="return changeColor(this);"></a>陰山　天寶元年置。</p>
<div class="section" id="title-4"><h3>河南道</h3></div>
<p id="p247"><a class="gg-link" href="#p247" onclick="return changeColor(this);"></a>東都　周之王城，平王東遷所都也。故城在今苑內東北隅，自赧王已後及東漢、魏文、晉武，皆都於今故洛城。隋大業元年，自故洛城西移十八里置新都，今都城是也。北據邙山，南對伊闕，洛水貫都，有河漢之象。</p>
<p class="em2" id="p248"><a class="gg-link" href="#p248" onclick="return changeColor(this);"></a>都城南北十五里二百八十步，東西十五里七十步，周圍六十九里三百二十步。都內縱橫各十街，街分一百三坊、二市。每坊縱橫三百步，開東西二門。</p>
<p class="em2" id="p249"><a class="gg-link" href="#p249" onclick="return changeColor(this);"></a>宮城，在都城之西北隅。城東西四里一百八十步，南北二里一十五步。宮城有隔城四重。正門曰應天，正殿曰明堂。明堂之西有武成殿，即正衙聽政之所也。宮內別殿、臺、館三十五所。上陽宮，在宮城之西南隅。南臨洛水，西拒穀水，東即宮城，北連禁苑。宮內正門正殿皆東向，正門曰提象，正殿曰觀風。其內別殿、亭、觀九所。上陽之西，隔穀水有西上陽宮，虹梁跨穀，行幸往來。皆高宗龍朔後置。</p>
<p class="em2" id="p250"><a class="gg-link" href="#p250" onclick="return changeColor(this);"></a>禁苑，在都城之西。東抵宮城，西臨九曲，北背邙阜，南距飛仙。苑城東面十七里，南面三十九里，西面五十里，北面二十里。苑內離宮、亭、觀一十四所。</p>
<p id="p251"><a class="gg-link" href="#p251" onclick="return changeColor(this);"></a>河南府　隋河南郡。武德四年，討平王世充，置洛州總管府，領洛、鄭、熊、穀、嵩、管、伊、汝、魯九州。洛州領河南、洛陽、偃師、鞏、陽城、緱氏、嵩陽、陸渾、伊闕等九縣。其年十一月，罷總管府，置陝東道大行臺。九年，罷行臺，置洛州都督府，領洛、懷、鄭、汝等四州，權於府置尚書省。貞觀元年，割穀州之新安來屬。七年，又割穀州之壽安來屬。八年，移治所於河南縣之宣範坊。十八年，廢都督府，省緱氏、嵩陽二縣。顯慶二年，置東都，官員準雍州。是年，廢穀州，以福昌、長水、永寧、澠池等四縣，懷州之河陽、濟源、溫、王屋，鄭州之氾水來屬。龍朔二年，又以許州之陽翟，鄭州之密縣，絳州之垣縣來屬。乾封元年，以垣縣隸絳州。咸亨四年，又置柏崖、大基二縣。其年，省柏崖縣。上元元年，復置緱氏縣。永淳元年，復置嵩陽縣。光宅元年，改東都為神都。垂拱四年，置永昌縣。載初元年，置武臨縣。天授元年，置武泰縣，尋廢。仍改鄭州之滎陽、武泰來屬。三年，置來廷縣。神龍元年，改神都復為東都；廢永昌、來廷二縣；改武泰、滎陽還鄭州。先天元年，置伊闕縣。開元元年，改洛州為河南府。二十二年，置河陰縣。天寶元年，改東都為東京也。天寶，領縣二十六，戶十九萬四千七百四十六，口一百一十八萬三千九十三。在西京之東八百五十里。</p>
<p class="em2" id="p252"><a class="gg-link" href="#p252" onclick="return changeColor(this);"></a>河南　隋舊。武德四年，權治司隸臺。貞觀元年，移治所於大理寺。貞觀二年，徙理金墉城。六年，移治都內之毓德坊。垂拱四年，分河南、洛陽置永昌縣，治於都內之道德坊。永昌元年，改河南為合宮縣。神龍元年，復為河南縣，廢永昌縣。三年，復為合宮縣。景龍元年，復為河南縣。</p>
<p class="em2" id="p253"><a class="gg-link" href="#p253" onclick="return changeColor(this);"></a>洛陽　隋舊。武德四年，權治大理寺。貞觀元年，徙治金墉城。六年，移治都內之毓德坊。垂拱四年，分置永昌縣。天授三年，又分置來廷縣，治於都內之從善坊。龍朔元年，廢來廷縣。<span class="jiaozhusup">按龍朔在天授之前，此處當有訛誤。新志作：「天授三年，析洛陽、永昌置來庭縣，長安二年省。」</span>神龍二年十一月，改洛陽為永昌縣。唐隆元年七月，復為洛陽。</p>
<p class="em2" id="p254"><a class="gg-link" href="#p254" onclick="return changeColor(this);"></a>偃師　隋縣。</p>
<p class="em2" id="p255"><a class="gg-link" href="#p255" onclick="return changeColor(this);"></a>鞏　隋縣。</p>
<p class="em2" id="p256"><a class="gg-link" href="#p256" onclick="return changeColor(this);"></a>緱氏　隋縣。貞觀十八年省。<span class="jiaozhusup">「十八」，各本原作「六」，據本卷上文及寰宇記卷五、新志改。</span>上元二年七月復置，管孝敬陵，舊縣治西北澗南。上元中，復置治所於通谷北，今治是。</p>
<p class="em2" id="p257"><a class="gg-link" href="#p257" onclick="return changeColor(this);"></a>告成　隋陽城縣。武德四年，割陽城、嵩陽、陽翟置康城縣，又置嵩州，治陽城。貞觀元年，割陽翟隸許州。三年，省嵩州及康城縣，以陽城、嵩陽屬洛州。登封元年，將有事嵩山，改為告成縣。</p>
<p class="em2" id="p258"><a class="gg-link" href="#p258" onclick="return changeColor(this);"></a>登封　隋嵩陽縣。貞觀十七年省。永淳元年七月，復置。二年，又廢。光宅元年，又置。登封元年十二月，改為登封縣。神龍元年二月，改為嵩陽。二年十一月，復為登封。</p>
<p class="em2" id="p259"><a class="gg-link" href="#p259" onclick="return changeColor(this);"></a>陸渾　隋縣。</p>
<p class="em2" id="p260"><a class="gg-link" href="#p260" onclick="return changeColor(this);"></a>伊闕　隋縣。</p>
<p class="em2" id="p261"><a class="gg-link" href="#p261" onclick="return changeColor(this);"></a>伊陽　先天元年十二月，割陸渾縣置。</p>
<p class="em2" id="p262"><a class="gg-link" href="#p262" onclick="return changeColor(this);"></a>壽安　隋縣。義寧元年，移治九曲城，屬熊州。貞觀七年，移今治，屬洛州。長安四年，立興泰宮，分置興泰縣。神龍元年廢，併入壽安。</p>
<p class="em2" id="p263"><a class="gg-link" href="#p263" onclick="return changeColor(this);"></a>新安　隋縣。義寧二年，置新安郡。武德元年，改為穀州，領新安、澠池、東垣三縣。四年，省東垣入新安。貞觀元年，移穀州治澠池，新安移入廢州城，改屬洛州。顯慶二年十二月，廢穀州，以福昌、新安、澠池、永寧，并懷州之河陽、濟源、溫、王屋，鄭州氾水，並隸洛州。</p>
<p class="em2" id="p264"><a class="gg-link" href="#p264" onclick="return changeColor(this);"></a>福昌　隋宜陽縣。義寧二年，置宜陽郡，領宜陽、澠池、永寧三縣；又於新安縣置新安郡，領新安一縣。武德元年，改宜陽郡為熊州，新安為穀州，割熊州之澠池又置東垣縣屬之，仍改熊州之宜陽為福昌縣。三年，割熊州永寧置函州。四年，省東垣縣。八年，廢函州，復以永寧屬熊州。貞觀元年，省熊州，以永寧屬穀州，壽安屬洛州。顯慶二年，廢穀州，福昌隸洛州也。</p>
<p class="em2" id="p265"><a class="gg-link" href="#p265" onclick="return changeColor(this);"></a>澠池　隋舊，治大塢城。貞觀元年，移穀州治所於此，領福昌、澠池、永寧三縣。三年，縣南移於雙橋。其年，穀州又移治雙橋。六年，又移理於福昌。顯慶二年十二月，廢穀州，澠池隸洛州。</p>
<p class="em2" id="p266"><a class="gg-link" href="#p266" onclick="return changeColor(this);"></a>長水　隋長澤縣。義寧元年，改為長水。武德元年，屬虢州。貞觀元年，屬穀州。顯慶二年，隸洛州。</p>
<p class="em2" id="p267"><a class="gg-link" href="#p267" onclick="return changeColor(this);"></a>永寧　隋熊耳縣所治。義寧二年，置永寧縣，治永固城，屬宜陽郡。武德元年，改屬熊州。三年，移治同軌城，改屬函州。八年，復屬熊州。貞觀元年，改屬穀州。十四年，移於今所。十七年，移治鹿橋。顯慶元年，穀州廢，改隸洛州。</p>
<p class="em2" id="p268"><a class="gg-link" href="#p268" onclick="return changeColor(this);"></a>密　隋縣。武德三年，置密州。四年廢，縣屬鄭州。龍朔二年，割屬洛州。</p>
<p class="em2" id="p269"><a class="gg-link" href="#p269" onclick="return changeColor(this);"></a>河清　咸亨四年，分河南、洛陽、新安、王屋、濟源、河陽置大基縣。先天元年，改為河清。</p>
<p class="em2" id="p270"><a class="gg-link" href="#p270" onclick="return changeColor(this);"></a>潁陽　載初元年，析河南、伊闕、嵩陽三縣置武臨縣。開元十五年，改為潁陽。</p>
<p class="em2" id="p271"><a class="gg-link" href="#p271" onclick="return changeColor(this);"></a>河陽　　氾水　　溫　　河陰　　已上縣，會昌三年，割屬孟州，陽翟還許州，濟源還州，王屋還懷州。</p>
<p id="p272"><a class="gg-link" href="#p272" onclick="return changeColor(this);"></a>孟州上　本河南府之河陽縣，<span class="jiaozhusup">「河陽」各本原作「河南」，據本卷下文及寰宇記卷五二、新志改。</span>本屬懷州。顯慶二年，割屬河南府。以城臨大河，長橋架水，古稱設險。乾元中，史思明再陷洛陽，太尉李光弼以重兵守河陽。及雍王平賊，留觀軍容使魚朝恩守河陽，乃以河南府之河陽、河清、濟源、溫四縣<span class="jiaozhusup">「河陽」各本原無，據本卷下文及新志補。</span>租稅入河陽三城使。河南尹但總領其縣額。尋又以氾水軍賦隸之。會昌三年九月，中書門下奏：「河陽五縣，自艱難已來，割屬河陽三城使。其租賦色役，盡歸河陽，河南尹但總管名額而已，使歸一統，便為定制。既是雄鎮，足壯三城，其河陽望昇為孟州，仍為望，河陽等五縣改為望縣。」尋有敕，割河陰隸孟州，河清還河南府。時河陽節度，以懷州為理所。會昌四年，又割澤州隸河陽節度使，仍移治所於孟州，戶口籍帳入河南府。</p>
<p class="em2" id="p273"><a class="gg-link" href="#p273" onclick="return changeColor(this);"></a>河陽　隋縣。武德四年，於隋河陽宮置盟州，領河陽、集城、溫三縣。八年，廢盟州，省集城入河陽縣，以河陽、溫屬懷州。顯慶二年，以河陽、溫屬洛州。</p>
<p class="em2" id="p274"><a class="gg-link" href="#p274" onclick="return changeColor(this);"></a>氾水　隋縣。武德四年，分置成皋縣。貞觀元年，省入氾水，屬鄭州。顯慶二年，割屬洛州，仍移治武牢城。垂拱四年，改為廣武。神龍元年，復為氾水。<span class="jiaozhusup">各本原作「氾州」，據元和志卷五、寰宇記卷五二改。</span>開元二十九年，移治所於武牢。成皋府在縣北。<span class="jiaozhusup">按上文已言顯慶二年移治武牢城，此處當有訛誤。元和志卷五作：「開元二十九年，自虎牢城移於今理。」合鈔卷五八作：「開元二十九年，移治成皋故城，在縣北。」校勘記卷二０引張宗泰云：「當作自虎牢移治所於成皋縣，在故縣北。」</span></p>
<p class="em2" id="p275"><a class="gg-link" href="#p275" onclick="return changeColor(this);"></a>河陰　開元二十年，割氾水、滎澤二縣置，管河陰倉。<span class="jiaozhusup">各本原作「河陽倉」，據元和志卷五、新志改。</span></p>
<p class="em2" id="p276"><a class="gg-link" href="#p276" onclick="return changeColor(this);"></a>溫　舊屬懷州。顯慶二年，割屬洛州。</p>
<p class="em2" id="p277"><a class="gg-link" href="#p277" onclick="return changeColor(this);"></a>濟源　隋舊縣。武德二年，置西濟州，又分置溴陽、蒸川、邵原三縣。四年，廢西濟州及邵原、蒸川、溴陽三縣入濟源，改隸懷州。</p>
<p id="p278"><a class="gg-link" href="#p278" onclick="return changeColor(this);"></a>鄭州　隋滎陽郡。武德四年，平王世充，置鄭州於武牢，領氾水、滎陽、滎澤、成皋、密五縣。<span class="jiaozhusup">「滎陽」各本原無，據寰宇記卷九補。</span>其年，又於管城縣置管州，領管城、須水、圃田、清池四縣。貞觀元年，廢管州及須水、清池二縣，以廢管州之陽武、新鄭四縣屬鄭州。<span class="jiaozhusup">據新志，此處「陽武」上疑脫「管城原武」四字。</span>七年，自武牢移鄭州理所於管城。舊領縣八，戶一萬八千七百九十三，口九萬三千九百三十七。天寶領縣七，戶七萬六千六百九十四，口三十六萬七千八百八十一。至京師一千一百五里，至東都二百七十里。<span class="jiaozhusup">「二百」，各本原無，據通典卷一七七、通鑑卷二一七注引舊唐書補。</span></p>
<p class="em2" id="p279"><a class="gg-link" href="#p279" onclick="return changeColor(this);"></a>管城　郭下，隋舊。</p>
<p class="em2" id="p280"><a class="gg-link" href="#p280" onclick="return changeColor(this);"></a>滎陽　隋縣。天授二年，分置武泰縣，隸洛州，又改滎陽為武泰。萬歲通天元年，復為滎陽，尋又為武泰。神龍復。</p>
<p class="em2" id="p281"><a class="gg-link" href="#p281" onclick="return changeColor(this);"></a>滎澤　隋舊。</p>
<p class="em2" id="p282"><a class="gg-link" href="#p282" onclick="return changeColor(this);"></a>新鄭　隋舊。</p>
<p class="em2" id="p283"><a class="gg-link" href="#p283" onclick="return changeColor(this);"></a>中牟　隋圃田縣。武德元年，改為中牟，屬汴州。龍朔二年，改屬鄭州。</p>
<p class="em2" id="p284"><a class="gg-link" href="#p284" onclick="return changeColor(this);"></a>原武　隋舊。</p>
<p id="p285"><a class="gg-link" href="#p285" onclick="return changeColor(this);"></a>陝州大都督府　隋河南郡之陝縣。義寧元年，置弘農郡，領陝、崤、桃林、長水四縣。二年，省崤縣。武德元年，改為陝州總管府，管陝、鼎、熊、函、穀五州，仍割長水屬虢州。其年，復立崤縣。二年，復割崤縣屬函州。三年，又置南韓州、嵩州，並屬陝府。四年，東都平，割熊、穀、嵩三州屬洛州總管府。其年，罷洛州總管，復以熊、穀、嵩三州來屬；仍省南韓州入洛州。八年，廢函州，以崤縣來屬。貞觀元年，罷都督府，又以廢芮州芮城、河北二縣來屬。<span class="jiaozhusup">「芮州」，各本原無，據本卷下文及寰宇記卷六補。</span>十四年，改崤縣為峽石縣。大足元年，割絳州之夏縣來屬，尋卻還絳州。天寶元年，改為陝郡，<span class="jiaozhusup">各本原作「陝府」，據寰宇記卷六、新志改。</span>置軍。至德二載十月，收兩京。乾元元年，復為陝州，<span class="jiaozhusup">各本原作「陝郡」，據寰宇記卷六改。</span>因割蒲州之解、安邑，絳州之夏縣來屬；仍改安邑為虞邑。廣德元年十月，吐蕃犯京師，車駕幸陝州，仍以陝為大都督府。天祐初，昭宗遷都洛陽，駐蹕陝州，改為興德府，縣次畿赤。<span class="jiaozhusup">「縣」字各本原作「為」，據新志改。</span>哀帝即位，省，復為大都督府。舊領縣五，戶二萬一千一百七十一，口八萬一千九百一十九。天寶領縣七，戶三萬九百五十，口十七萬二百三十八。在京師東四百九十里，東至東都三百三十里。</p>
<p class="em2" id="p286"><a class="gg-link" href="#p286" onclick="return changeColor(this);"></a>陝　郭下。隋縣。</p>
<p class="em2" id="p287"><a class="gg-link" href="#p287" onclick="return changeColor(this);"></a>峽石　隋崤縣。義寧二年省。武德元年，復置。二年，割屬函州。三年，自石i移治鴨橋。八年，改屬陝州。十四年，<span class="jiaozhusup">按武德無十四年，據本卷上文及寰宇記卷六、新志，此處「十」上疑脫「貞觀」二字。</span>移治峽石i，因改為峽石縣。</p>
<p class="em2" id="p288"><a class="gg-link" href="#p288" onclick="return changeColor(this);"></a>靈寶　隋桃林縣。天寶元年，以堀得寶符，改為靈寶縣。</p>
<p class="em2" id="p289"><a class="gg-link" href="#p289" onclick="return changeColor(this);"></a>芮城　隋縣。武德二年，置芮州，領芮城、河北二縣。貞觀元年，罷芮州，以芮城、河北屬陝州。</p>
<p class="em2" id="p290"><a class="gg-link" href="#p290" onclick="return changeColor(this);"></a>平陸　隋河北縣。義寧元年，置安邑郡，縣屬焉。天寶三載，太守李齊物開三門，石下得戟，大刃，有「平陸」篆字，因改為平陸縣。</p>
<p class="em2" id="p291"><a class="gg-link" href="#p291" onclick="return changeColor(this);"></a>安邑　隋為虞州，郭下置安邑縣，領安邑、解、夏、桐鄉四縣。<span class="jiaozhusup">「夏」字各本原無，據本卷下文及新志補。</span>貞觀十七年，廢虞州及桐鄉縣，以安邑、解縣屬蒲州，夏縣屬絳州。乾元元年，割屬陝州，改安邑為虞邑。大曆四年，復為安邑縣。</p>
<p class="em2" id="p292"><a class="gg-link" href="#p292" onclick="return changeColor(this);"></a>夏縣　舊屬虞州。貞觀十七年，改隸絳州。乾元元年，改屬陝州。</p>
<p class="em2" id="p293"><a class="gg-link" href="#p293" onclick="return changeColor(this);"></a>安邑、夏縣，天寶後，加管戶一萬八千五百。</p>
<p id="p294"><a class="gg-link" href="#p294" onclick="return changeColor(this);"></a>虢州望　漢弘農郡。隋廢郡為弘農縣，屬陝州。隋末復置郡。義寧元年，改為鳳林郡，仍於盧氏置虢郡。武德元年，改為虢州，改鳳林為鼎州。貞觀八年，廢鼎州，移虢州於今治，屬河南道。開元初，以巡按所便，屬河東道。天寶元年，改為弘農郡。乾元元年，復為虢州，以弘農為緊縣，盧氏、朱陽、玉城為望縣。天寶領縣六，戶二萬八千二百四十九，口八萬八千四十五。西至京師四百三十里，東至東都五百五十三里。</p>
<p class="em2" id="p295"><a class="gg-link" href="#p295" onclick="return changeColor(this);"></a>弘農　漢縣，隋廢。大業三年，於今湖城縣西一里置，尋隨郡移於弘農川。神龍元年，改「弘」為「恆」。開元十六年，復為弘農，州所治也。</p>
<p class="em2" id="p296"><a class="gg-link" href="#p296" onclick="return changeColor(this);"></a>閿鄉　隋縣。</p>
<p class="em2" id="p297"><a class="gg-link" href="#p297" onclick="return changeColor(this);"></a>湖城　漢湖縣，後加「城」字。乾元元年，改為天平縣。大曆四年，復為湖城。</p>
<p class="em2" id="p298"><a class="gg-link" href="#p298" onclick="return changeColor(this);"></a>朱陽　隋縣。</p>
<p class="em2" id="p299"><a class="gg-link" href="#p299" onclick="return changeColor(this);"></a>玉城<span class="jiaozhusup">各本原作「王城」，據元和志卷六、寰宇記卷六、新志改。上文「盧氏朱陽王城為望縣」句，照改「王」為「玉」。</span>　隋縣，分盧氏置。</p>
<p class="em2" id="p300"><a class="gg-link" href="#p300" onclick="return changeColor(this);"></a>盧氏　隋縣。</p>
<p id="p301"><a class="gg-link" href="#p301" onclick="return changeColor(this);"></a>汝州望　隋襄城郡。武德四年，平王世充，改為伊州，領承休、梁、郟城三縣。貞觀元年，以廢魯州魯山縣來屬。其年，省梁縣，仍改承休為梁縣。八年，改伊州為汝州，領梁、郟城、魯山三縣。證聖元年，置武興縣。先天元年，置臨汝縣。開元二十六年，以仙州之葉縣來屬。天寶元年，以許州之襄城來屬，仍改為臨汝郡。乾元元年，復為汝州也。舊領縣三，戶三千八百八十四，口一萬七千五百三十四。天寶領縣七，戶六萬九千三百七十四，口二十七萬三千七百五十六。在京師東九百八十二里，至東都一百八十里。</p>
<p class="em2" id="p302"><a class="gg-link" href="#p302" onclick="return changeColor(this);"></a>梁　隋承休縣。貞觀元年，改為梁縣。<span class="jiaozhusup">各本原作「梁郡」，據本卷上文及元和志卷六、寰宇記卷八改。</span></p>
<p class="em2" id="p303"><a class="gg-link" href="#p303" onclick="return changeColor(this);"></a>郟城　隋舊縣。</p>
<p class="em2" id="p304"><a class="gg-link" href="#p304" onclick="return changeColor(this);"></a>魯山　隋舊。武德四年，於縣置魯州，領魯山、滍陽二縣。貞觀元年，州廢，仍置滍陽縣，<span class="jiaozhusup">按滍陽縣武德時屬魯州，貞觀前未曾省廢，此言「仍置」當有訛誤。新志作「省」，疑此處「置」為「省」字之誤。</span>以魯山縣屬伊州。八年，改伊州為汝州。</p>
<p class="em2" id="p305"><a class="gg-link" href="#p305" onclick="return changeColor(this);"></a>葉　隋縣。武德四年，置葉州。五年廢，縣屬許州。開元四年，置仙州，領葉、襄城、方城、西平、舞陽五縣。二十六年，廢仙州，以葉屬汝州，襄城、舞陽屬許州，方城還唐州，西平屬豫州。</p>
<p class="em2" id="p306"><a class="gg-link" href="#p306" onclick="return changeColor(this);"></a>襄城　隋舊縣。武德元年，於此置汝州，領襄城、汝墳、期城三縣。貞觀元年，廢汝州及汝墳、期城二縣，以襄城屬許州。開元四年，屬仙州。二十六年，還屬許州。其年，改屬汝州也。</p>
<p class="em2" id="p307"><a class="gg-link" href="#p307" onclick="return changeColor(this);"></a>龍興　證聖元年，分郟城、魯山置武興縣。神龍元年，改為中興縣。其年，又改為龍興。</p>
<p class="em2" id="p308"><a class="gg-link" href="#p308" onclick="return changeColor(this);"></a>臨汝　先天元年置。貞元八年，<span class="jiaozhusup">「貞元」各本原作「貞觀」，按上文已言先天元年置，則益之不當在貞觀。元和志卷六作：「先天二年置。貞元七年，刺史陸長源奏請割梁縣西界二鄉以益之。」據改。</span>以梁縣西界二鄉益之，兼移縣於石壕驛。</p>
<p id="p309"><a class="gg-link" href="#p309" onclick="return changeColor(this);"></a>許州望　隋潁川郡。武德四年，平王世充，改為許州，領長社、長葛、許昌、繁昌、黃臺、濦強、<span class="jiaozhusup">各本原作「德強」，據寰宇記卷七、新志改。下同。</span>臨潁七縣。貞觀元年，廢黃臺、繁昌、濦強三縣，以洧州之扶溝、鄢陵，汝州之襄城，嵩州之陽翟，北灃之葉縣來屬。十三年，改置都督府，管許、唐、陳、潁四州，而許州領長社、長葛、許昌、鄢陵、扶溝、臨潁、襄城，陽翟、葉九縣。十六年，罷都督府。顯慶二年，割陽翟屬洛州。開元四年，割葉、襄城置仙州。二十六年，仙州廢，以葉、襄城、陽翟來屬。其年，又以葉、襄城屬汝州。二十八年，<span class="jiaozhusup">「八」字各本原無，按上文已言二十六年，此不當作二十年，據寰宇記卷七、新志補。</span>又以襄城來屬。是歲，又以葉屬汝州。天寶元年，改為潁川郡。乾元元年，復為許州。長慶三年，廢龙州為郾城縣，屬許州。舊領縣九，戶一萬五千七百一十五，口七萬二千二百二十九。天寶領縣七，戶七萬三千二百四十七，口四十八萬七千八百六十四。在京師東一千二百里，至東都四百里。</p>
<p class="em2" id="p310"><a class="gg-link" href="#p310" onclick="return changeColor(this);"></a>長社　郭下。隋潁川縣。武德四年，改為長社，取舊名。</p>
<p class="em2" id="p311"><a class="gg-link" href="#p311" onclick="return changeColor(this);"></a>長葛　隋分許昌縣置，取舊名。</p>
<p class="em2" id="p312"><a class="gg-link" href="#p312" onclick="return changeColor(this);"></a>許昌　舊縣。<span class="jiaozhusup">「舊」字各本原無，據葉校本補。</span></p>
<p class="em2" id="p313"><a class="gg-link" href="#p313" onclick="return changeColor(this);"></a>鄢陵　隋置洧州，後廢為縣，屬許州。</p>
<p class="em2" id="p314"><a class="gg-link" href="#p314" onclick="return changeColor(this);"></a>扶溝　隋縣。武德四年，置北陳州。其年，州廢，縣屬洧州。九年，洧州廢，來屬。</p>
<p class="em2" id="p315"><a class="gg-link" href="#p315" onclick="return changeColor(this);"></a>臨潁　隋舊縣。建中二年，隸龙州。貞元元年，州廢來屬。</p>
<p class="em2" id="p316"><a class="gg-link" href="#p316" onclick="return changeColor(this);"></a>舞陽　漢縣，治所在古城內，屬仙州。開元二十六年，隸許州。元和十三年，移治於吳城鎮。</p>
<p class="em2" id="p317"><a class="gg-link" href="#p317" onclick="return changeColor(this);"></a>郾城　本屬豫州。長慶元年來屬。</p>
<p id="p318"><a class="gg-link" href="#p318" onclick="return changeColor(this);"></a>汴州上　隋滎陽郡之浚儀縣也。武德四年，平王世充，置汴州總管府，管汴、洧、杞、陳四州，領浚儀、新里、小黃、開封、封丘等五縣。<span class="jiaozhusup">「小黃」各本原無，據寰宇記卷一補。</span>七年，改為都督府。廢開封、小黃、<span class="jiaozhusup">各本原作「外黃」，據寰宇記卷一改。</span>新里三縣入浚儀，復以廢杞州之雍丘、陳留，管州之中牟，洧州之尉氏來屬。龍朔二年，以中牟隸鄭州。延和元年，復置開封縣。天寶元年，改汴州為陳留郡。乾元元年，復為汴州。建中二年，築其羅城。舊領縣五：浚儀、雍丘、陳留、中牟、尉氏，戶五萬七千七百一，口八萬二千八百七十九。天寶領縣六，戶十萬九千八百七十六，口五十七萬七千五百七。在京師東一千三百五十里，東都四百一里。</p>
<p class="em2" id="p319"><a class="gg-link" href="#p319" onclick="return changeColor(this);"></a>浚儀　古縣，隋置，在今縣北三十里，為李密所陷。縣人王要漢率豪族置縣於汴州之內，要漢自為縣令。義寧元年，於縣復置汴州，以要漢為刺史。武德四年，移縣於州北羅城內。貞觀元年，移於州西一里。延和元年六月，割浚儀十四鄉分置開封縣。</p>
<p class="em2" id="p320"><a class="gg-link" href="#p320" onclick="return changeColor(this);"></a>開封　漢縣，在今縣南五十里。貞觀元年省，併入浚儀。延和元年六月，析浚儀復置，並在郭下。</p>
<p class="em2" id="p321"><a class="gg-link" href="#p321" onclick="return changeColor(this);"></a>尉氏　隋縣，屬潁川郡。武德四年，於縣置洧州，領尉氏、扶溝、康陰、新汲、鄢陵、宛陵、歸化七縣。貞觀元年，廢洧州及康陰、宛陵、新汲、歸化四縣，以扶溝、鄢陵屬許州，尉氏屬汴州。</p>
<p class="em2" id="p322"><a class="gg-link" href="#p322" onclick="return changeColor(this);"></a>陳留　隋縣，屬汴州。武德四年，<span class="jiaozhusup">「四」字各本原作「元」，據本卷下文及元和志卷七、寰宇記卷一改。</span>屬杞州。貞觀元年，廢杞州，陳留屬汴州。</p>
<p class="em2" id="p323"><a class="gg-link" href="#p323" onclick="return changeColor(this);"></a>封丘　隋縣。</p>
<p class="em2" id="p324"><a class="gg-link" href="#p324" onclick="return changeColor(this);"></a>雍丘　隋縣。武德四年，於縣置杞州，領雍丘、陳留、圉城、襄邑、外黃、濟陽六縣，權於州內以倉院置。貞觀元年，<span class="jiaozhusup">「元」字各本原作「六」，據本卷上文及元和志卷七、寰宇記卷一、新志改。</span>廢杞州及濟陽、圉城、外黃三縣，以襄邑屬宋州，陳留、雍丘屬汴州，而移縣入廢杞州。</p>
<p id="p325"><a class="gg-link" href="#p325" onclick="return changeColor(this);"></a>蔡州上　隋汝南郡。武德四年四月，<span class="jiaozhusup">「四」字各本原作「三」，據本卷上下文及寰宇記卷一一、通鑑卷一八九改。</span>平王世充，置豫州總管府，管豫、道、輿、息、舒五州。<span class="jiaozhusup">「道」下各本原有「真」字，據寰宇記卷一一刪。</span>豫州領安陽、平輿、真陽、吳房、上蔡五縣。七年，改為都督府，廢輿、道、舒、息四州。貞觀元年，罷都督府，廢平輿、新蔡二縣，<span class="jiaozhusup">按下文有「復以……舒州之褒信、新蔡五縣來屬」。新蔡既廢，何能來屬？據本卷上下文及寰宇記卷一一，此處「新蔡」當為「上蔡」之誤。</span>復以道州之郾城，息州之新息，朗州之朗山，舒州之褒信、新蔡五縣來屬。天授三年，又置平輿、西平兩縣。開元四年，以西平屬仙州。二十六年，省仙州，復以西平來屬。天寶元年，改為汝南郡。乾元元年，復為豫州。寶應元年，改為蔡州。舊領縣十，戶一萬二千一百八十二，口六萬四百一十五。天寶領縣十一，戶八萬七百六十一，口四十六萬二百五。去京師一千五百四十里，至東都六百七十里。</p>
<p class="em2" id="p326"><a class="gg-link" href="#p326" onclick="return changeColor(this);"></a>汝陽　隋舊縣。治郭下。</p>
<p class="em2" id="p327"><a class="gg-link" href="#p327" onclick="return changeColor(this);"></a>朗山　漢安昌縣，隋改為朗山。</p>
<p class="em2" id="p328"><a class="gg-link" href="#p328" onclick="return changeColor(this);"></a>遂平　隋吳房縣。元和十二年，討吳元濟於文城柵，置行吳房縣，權隸龙州。賊平，改為遂平縣，隸唐州。長慶元年，復隸蔡州。</p>
<p class="em2" id="p329"><a class="gg-link" href="#p329" onclick="return changeColor(this);"></a>郾城　隋舊。武德四年，於此置道州，領郾城、邵陵、北武、西平四縣。貞觀元年，廢道州及北武、邵陵、西平三縣，以郾城屬豫州。本治龙水南。開元十一年，因大水，移治龙水北。元和十二年，於縣置龙州。長慶元年，廢龙州，以郾城隸許州。</p>
<p class="em2" id="p330"><a class="gg-link" href="#p330" onclick="return changeColor(this);"></a>上蔡　隋縣。</p>
<p class="em2" id="p331"><a class="gg-link" href="#p331" onclick="return changeColor(this);"></a>新蔡　隋舊。武德四年，於此置舒州，領新蔡、褒信二縣。貞觀元年，廢舒州，新蔡屬豫州。</p>
<p class="em2" id="p332"><a class="gg-link" href="#p332" onclick="return changeColor(this);"></a>褒信　後漢縣。</p>
<p class="em2" id="p333"><a class="gg-link" href="#p333" onclick="return changeColor(this);"></a>新息　隋縣。武德四年，於縣置息州，領新息、淮川、長陵三縣。貞觀元年，廢息州及淮川、長陵二縣，以新息屬豫州。</p>
<p class="em2" id="p334"><a class="gg-link" href="#p334" onclick="return changeColor(this);"></a>平輿　隋置。貞觀元年廢，天授二年復置。</p>
<p class="em2" id="p335"><a class="gg-link" href="#p335" onclick="return changeColor(this);"></a>西平　漢縣。貞觀元年廢。天授二年復置。元和十二年，隸龙州。州廢，隸蔡州。</p>
<p class="em2" id="p336"><a class="gg-link" href="#p336" onclick="return changeColor(this);"></a>真陽　漢慎陽縣，隋為真陽。載初元年，改為淮陽。神龍元年復。</p>
<p id="p337"><a class="gg-link" href="#p337" onclick="return changeColor(this);"></a>滑州望　隋東郡。武德元年，改為滑州，以城有古滑臺也。二年，陷賊。及平王世充，復置，領白馬、衛南、韋城、匡城、靈昌、長垣七縣。<span class="jiaozhusup">按所舉縣名僅六，據本卷下文及元和志卷八、寰宇記卷九、新志，此處「匡城」下疑脫「胙城」二字。</span>八年，<span class="jiaozhusup">據寰宇記卷二、新志，此處「八」上疑脫「貞觀」二字。</span>廢長垣縣入匡城，以廢東梁州之酸棗縣來屬。天寶元年，改為靈昌郡。乾元元年，復為滑州。舊領縣七，戶一萬三千七百三十八，口六萬四千九百六十。天寶，戶七萬一千九百八十三，口四十二萬二千七百九十。去京師一千四百四十里，至東都五百三十里。</p>
<p class="em2" id="p338"><a class="gg-link" href="#p338" onclick="return changeColor(this);"></a>白馬　郭下。漢縣。</p>
<p class="em2" id="p339"><a class="gg-link" href="#p339" onclick="return changeColor(this);"></a>衛南　隋楚丘縣。後以曹有楚丘，乃改為衛南縣，治古楚丘城。儀鳳元年，移治西北濱河之新城。永昌元年，又移於楚丘之城南。</p>
<p class="em2" id="p340"><a class="gg-link" href="#p340" onclick="return changeColor(this);"></a>韋城　隋分白馬縣置於古城韋氏之國城。<span class="jiaozhusup">元和志卷八韋城縣：「本漢白馬縣地，殷伯豕韋之國也。左傳范宣子曰……在商為豕韋氏……隋開皇六年，分白馬縣南境置韋城縣。」寰宇記卷九略同。疑「城韋氏」為「豕韋氏」之誤。</span></p>
<p class="em2" id="p341"><a class="gg-link" href="#p341" onclick="return changeColor(this);"></a>匡城　漢長垣縣，隋改為匡城。</p>
<p class="em2" id="p342"><a class="gg-link" href="#p342" onclick="return changeColor(this);"></a>胙城　漢南燕縣，隋改為胙城，隸滑州。</p>
<p class="em2" id="p343"><a class="gg-link" href="#p343" onclick="return changeColor(this);"></a>酸棗　漢縣。</p>
<p class="em2" id="p344"><a class="gg-link" href="#p344" onclick="return changeColor(this);"></a>靈昌　隋分酸棗縣置。靈昌者，河津之名。</p>
<p id="p345"><a class="gg-link" href="#p345" onclick="return changeColor(this);"></a>陳州上　隋淮陽郡。武德元年，討平房憲伯，改為陳州，領宛丘、箕城、扶樂、太康、新平五縣。貞觀元年，廢扶樂、箕城、新平三縣，復以沈州之項城、龙水二縣來屬。<span class="jiaozhusup">「二」字各本原作「三」，據寰宇記卷一０改。</span>長壽元年，置武城縣。證聖元年，置光武縣。天寶元年，改陳州為淮陽郡。乾元元年，復為陳州。舊領縣四，戶六千三百六十七，口三萬九百六十一。天寶領縣六，戶六萬六千四百四十二，口四十萬二千四百八十六。在京師一千五百二十里，至東都七百一十七里。</p>
<p class="em2" id="p346"><a class="gg-link" href="#p346" onclick="return changeColor(this);"></a>宛丘　郭下。隋縣。</p>
<p class="em2" id="p347"><a class="gg-link" href="#p347" onclick="return changeColor(this);"></a>太康　漢陽夏縣，隋改太康，以縣東有太康城。</p>
<p class="em2" id="p348"><a class="gg-link" href="#p348" onclick="return changeColor(this);"></a>項城　隋舊。武德四年，於此置沈州，領項城、潁東、鮦陽、南頓、龙水五縣。貞觀元年，廢沈州，以縣屬陳州。</p>
<p class="em2" id="p349"><a class="gg-link" href="#p349" onclick="return changeColor(this);"></a>龙水　漢汝陽縣。改為龙水。建中二年，隸龙州。興元元年，廢龙州，縣隸陳州。</p>
<p class="em2" id="p350"><a class="gg-link" href="#p350" onclick="return changeColor(this);"></a>南頓　隋縣。武德六年，省入項城。證聖元年，割項城置光武縣，以縣有光武廟故也。景雲元年，改為南頓，復古名也。</p>
<p class="em2" id="p351"><a class="gg-link" href="#p351" onclick="return changeColor(this);"></a>西華　漢縣。武德元年，改為箕城縣。貞觀元年，省入宛丘。長壽元年，割宛丘置武城縣，以縣本楚武王所築故也。神龍元年，復為箕城。景雲元年，改為西華，復古名也。</p>
<p id="p352"><a class="gg-link" href="#p352" onclick="return changeColor(this);"></a>亳州望　隋譙郡。武德四年，平王世充，改為亳州，領譙、城父、谷陽、鹿邑、酇五縣。五年，置總管府，管譙、亳、宋、北荊、潁、沈六州。七年。<span class="jiaozhusup">各本原作「十一年」，按武德無十一年，據寰宇記卷一二改。</span>改為都督府。貞觀元年，罷都督府，亳州不改。十七年，廢譙州，以臨渙、永城、山桑三縣來屬。天寶元年，改為譙郡。乾元元年，復為亳州也。舊領縣八，戶五千七百九十，口三萬三千一百七十七。天寶，戶八萬八千九百六十，口六十七萬五千一百二十一。至京師一千七百里，至東都八百九十八里。</p>
<p class="em2" id="p353"><a class="gg-link" href="#p353" onclick="return changeColor(this);"></a>譙　郭下。貞觀十七年，自古譙城移入州城置。</p>
<p class="em2" id="p354"><a class="gg-link" href="#p354" onclick="return changeColor(this);"></a>酇　漢縣。隋屬沛郡。武德四年，改屬亳州。開元二十六年，移於汴城垣陽驛置。</p>
<p class="em2" id="p355"><a class="gg-link" href="#p355" onclick="return changeColor(this);"></a>城父　隋舊。</p>
<p class="em2" id="p356"><a class="gg-link" href="#p356" onclick="return changeColor(this);"></a>鹿邑　隋舊。</p>
<p class="em2" id="p357"><a class="gg-link" href="#p357" onclick="return changeColor(this);"></a>真源　漢苦縣。隋為谷陽。乾封元年，改為真源。載初元年，改為仙源。神龍元年，復為真源。有老子祠。</p>
<p class="em2" id="p358"><a class="gg-link" href="#p358" onclick="return changeColor(this);"></a>臨渙　隋置譙州，領縣四。貞觀十七年省，以臨渙、永城、山桑屬亳州，蘄縣屬徐州。縣本治銍城，<span class="jiaozhusup">各本原作「經城」，據元和志卷七、寰宇記卷一七改。</span>十七年移治所於廢譙州。元和九年，割屬宿州。</p>
<p class="em2" id="p359"><a class="gg-link" href="#p359" onclick="return changeColor(this);"></a>永城　隋縣，屬譙州。貞觀十七年廢，<span class="jiaozhusup">元和志卷七、寰宇記卷一二作：「貞觀十七年，罷譙州，以縣屬亳州。」此處「廢」上疑脫「州」字。</span>屬亳州。舊治於馬浦城東北三里，武德五年，移置於馬浦城。</p>
<p class="em2" id="p360"><a class="gg-link" href="#p360" onclick="return changeColor(this);"></a>蒙城　隋山桑縣，屬譙州。州廢，隸亳州。天寶元年，改為蒙城。</p>
<p id="p361"><a class="gg-link" href="#p361" onclick="return changeColor(this);"></a>潁州中　漢汝南郡。隋為汝陰郡。武德四年，平王世充，於汝陰縣西北十里置信州，領汝陰、清丘、永安、高唐、永樂等六縣。六年，改為潁州，移於今治，省高唐、永樂、永安三縣。<span class="jiaozhusup">「省」字各本原作「領」，據新志及葉校本改。</span>貞觀元年，省清丘縣。八年，又以廢渦州之下蔡縣來屬。天寶元年，改為汝陰郡。乾元元年，復為潁州。長慶二年，以潁州隸滑鄭節度使。舊領縣三，戶二千九百五，口一萬四千一百八十五。天寶領縣四，戶三萬七百七，口二十萬二千八百九十。<span class="jiaozhusup">「十」字各本原無，據新志補。</span>至京師一千八百二十里，至東都九百六十里。</p>
<p class="em2" id="p362"><a class="gg-link" href="#p362" onclick="return changeColor(this);"></a>汝陰　郭下。漢縣。</p>
<p class="em2" id="p363"><a class="gg-link" href="#p363" onclick="return changeColor(this);"></a>潁上　隋置治所於古鄭城。武德四年，移於今治。</p>
<p class="em2" id="p364"><a class="gg-link" href="#p364" onclick="return changeColor(this);"></a>下蔡　隋舊。武德四年，於縣置渦州，下蔡隸之。八年，州廢，縣屬潁州也。</p>
<p class="em2" id="p365"><a class="gg-link" href="#p365" onclick="return changeColor(this);"></a>沈丘　古曰寢丘，至隋不改。神龍二年，改為沈丘。</p>
<p id="p366"><a class="gg-link" href="#p366" onclick="return changeColor(this);"></a>宋州望　隋之梁郡。武德四年，平王世充，置宋州，領宋城、寧陵、柘城、穀熟、下邑、碭山、虞城七縣。其年，以虞城屬東虞州。五年，廢東虞州，仍以虞城來屬。貞觀元年，廢杞州，以襄邑縣來屬，仍省柘城縣。十七年，以廢戴州之單父、楚丘來屬。永淳元年，又置柘城縣。天寶元年，改宋州為睢陽郡。乾元元年，復為宋州。舊領縣七，戶一萬一千三百三，口六萬一千七百二十。天寶領縣十，戶一十二萬四千二百六十八，口八十九萬七千四十一。去京師一千五百四十里，至東都七百八十里。</p>
<p class="em2" id="p367"><a class="gg-link" href="#p367" onclick="return changeColor(this);"></a>宋城　郭下。治古睢陽城。漢睢陽縣，隋改為宋城。</p>
<p class="em2" id="p368"><a class="gg-link" href="#p368" onclick="return changeColor(this);"></a>襄邑　隋置。武德二年，屬杞州。貞觀元年，屬宋州。</p>
<p class="em2" id="p369"><a class="gg-link" href="#p369" onclick="return changeColor(this);"></a>寧陵　漢縣，久廢。隋特置。<span class="jiaozhusup">隋志：「寧陵，後齊廢，開皇六年復。」元和志卷七寧陵縣：「高齊省，隋開皇六年復置。」疑此處「特」為「復」字之訛。</span>貞觀元年，併柘城縣入。</p>
<p class="em2" id="p370"><a class="gg-link" href="#p370" onclick="return changeColor(this);"></a>虞城　隋分下邑縣置。武德四年，屬宋州。其年，於縣置東虞州。五年，州廢，縣屬宋州。</p>
<p class="em2" id="p371"><a class="gg-link" href="#p371" onclick="return changeColor(this);"></a>碭山　舊安陽縣，隋改為碭山，屬宋州。</p>
<p class="em2" id="p372"><a class="gg-link" href="#p372" onclick="return changeColor(this);"></a>下邑　漢縣。</p>
<p class="em2" id="p373"><a class="gg-link" href="#p373" onclick="return changeColor(this);"></a>穀熟　漢縣。武德二年，於縣置南穀州。四年，州廢，縣屬宋州。</p>
<p class="em2" id="p374"><a class="gg-link" href="#p374" onclick="return changeColor(this);"></a>單父　古邑。隋於縣置戴州，大業廢。武德五年，復置戴州。貞觀十七年，戴州廢，縣屬宋州。</p>
<p class="em2" id="p375"><a class="gg-link" href="#p375" onclick="return changeColor(this);"></a>楚丘　治古巳氏城，<span class="jiaozhusup">聞本「巳」字作「邑」，殿、懼盈齋、局、廣本「治古巳氏城」作「古邑」，據隋志、寰宇記卷一二改。</span>屬戴州。貞觀十七年，屬宋州。</p>
<p class="em2" id="p376"><a class="gg-link" href="#p376" onclick="return changeColor(this);"></a>柘城　秦縣，久廢。隋復置。貞觀初廢。永淳元年，析穀熟、寧陵復置。</p>
<p id="p377"><a class="gg-link" href="#p377" onclick="return changeColor(this);"></a>曹州上　隋濟陰郡。武德四年，改為曹州，領濟陰、定陶、冤句、離狐、乘氏，并置蒙澤、普陽等七縣。其年，省普陽縣。五年，以廢梁州之考城來屬。貞觀元年，省定陶、蒙澤二縣入濟陰。<span class="jiaozhusup">各本原作「濟陽」，據本卷下文及寰宇記卷一三、新志改。</span>十七年，以廢戴州之成武來屬。天寶元年，改曹州為濟陰郡。乾元元年，復為曹州。舊領縣五，戶九千二百四十四，口五萬四千九百八十一。天寶領縣六，戶十萬三百五十二，口七十一萬六千八百四十八。在京師東北一千四百五十三里，至東都東北六百五十七里。</p>
<p class="em2" id="p378"><a class="gg-link" href="#p378" onclick="return changeColor(this);"></a>濟陰　郭下。隋縣。</p>
<p class="em2" id="p379"><a class="gg-link" href="#p379" onclick="return changeColor(this);"></a>考城　隋舊。武德四年，於縣置梁州，領考城縣。五年，州廢，以縣屬曹州。</p>
<p class="em2" id="p380"><a class="gg-link" href="#p380" onclick="return changeColor(this);"></a>冤句　漢縣。武德四年，分縣西界置濟陽縣，屬杞州。貞觀元年，廢濟陽，併入冤句。</p>
<p class="em2" id="p381"><a class="gg-link" href="#p381" onclick="return changeColor(this);"></a>乘氏　漢縣，春秋之重丘地也。</p>
<p class="em2" id="p382"><a class="gg-link" href="#p382" onclick="return changeColor(this);"></a>南華　漢離狐縣，累代不改。天寶元年，改為南華。</p>
<p class="em2" id="p383"><a class="gg-link" href="#p383" onclick="return changeColor(this);"></a>成武　漢縣。隋屬戴州。州廢，屬曹州。</p>
<p id="p384"><a class="gg-link" href="#p384" onclick="return changeColor(this);"></a>濮州上　隋東平郡之鄄城縣也。武德四年，置濮州，領鄄城、廩城、雷澤、臨濮、昆吾、濮陽、永定、安丘、長城九縣。五年，廢安丘、長城二縣。八年，廢昆吾、永定、廩城三縣。貞觀八年，割濟州之范縣來屬。天寶元年，改為濮陽郡。乾元元年，復為濮州。舊領縣五，戶八千六百二十八，口四萬四千一百三十五。天寶，戶五萬七千七百八十一，口四十萬六百四十八。在京師東北一千五百七十里，至東都七百三十五里。</p>
<p class="em2" id="p385"><a class="gg-link" href="#p385" onclick="return changeColor(this);"></a>鄄城　古縣。後漢於縣置兗州。武德四年，分置永定縣。八年，併入鄄城。</p>
<p class="em2" id="p386"><a class="gg-link" href="#p386" onclick="return changeColor(this);"></a>濮陽　隋舊。武德四年，分置昆吾縣。八年省，併入濮陽。</p>
<p class="em2" id="p387"><a class="gg-link" href="#p387" onclick="return changeColor(this);"></a>范　漢縣。武德二年，置范州，治昆吾城。五年，州廢，縣屬濟州。貞觀八年，改屬濮州。</p>
<p class="em2" id="p388"><a class="gg-link" href="#p388" onclick="return changeColor(this);"></a>雷澤　漢縣。武德四年，分置廩城縣。貞觀八年，省入雷澤。</p>
<p class="em2" id="p389"><a class="gg-link" href="#p389" onclick="return changeColor(this);"></a>臨濮　武德四年，分雷澤置。五年，省長城縣併入。</p>
<p id="p390"><a class="gg-link" href="#p390" onclick="return changeColor(this);"></a>鄆州上　隋東平郡之須昌縣。武德四年，平徐圓朗，於鄆城置鄆州，領鄆城、須昌、宿城、鉅野、乘丘五縣。又以廢壽州之壽張來屬。其年，置總管府，管鄆、濮、兗、戴、曹五州。貞觀元年，罷都督府，仍以鉅野屬戴州。又廢宿城、乘丘二縣。八年，自鄆城移治須昌。景龍元年，又置宿城縣。天寶元年，改鄆州為東平郡。乾元元年，復為鄆州。舊領縣三：須昌、鄆城、壽張；戶四千一百四十一，口二萬一千六百九十二。天寶領縣五，戶四萬四千二百九十九，口二十八萬四千五百三十。天寶十三載，廢濟州，其所管五縣，並入鄆州。濟州舊領縣五，戶六千九百五，口三萬四千五百一十。天寶，領戶三萬八千七百四十九，口二十一萬六千九百七十九，並入鄆州。在京師東北一千六百九十七里，去東都東北九百七十三里。今領縣十。</p>
<p class="em2" id="p391"><a class="gg-link" href="#p391" onclick="return changeColor(this);"></a>壽張　隋縣。武德四年，於縣置壽州，領壽張、壽良二縣。五年，廢壽州，省壽良入壽張，屬鄆州。</p>
<p class="em2" id="p392"><a class="gg-link" href="#p392" onclick="return changeColor(this);"></a>鄆城　漢壽良縣。隋改為萬安縣，仍於縣置鄆州，尋改萬安為鄆城。貞觀八年，移鄆州治所於須昌縣。</p>
<p class="em2" id="p393"><a class="gg-link" href="#p393" onclick="return changeColor(this);"></a>鉅野　漢縣。隋縣升為州。尋廢，屬戴州。貞觀十七年，戴州廢，鉅野來屬。</p>
<p class="em2" id="p394"><a class="gg-link" href="#p394" onclick="return changeColor(this);"></a>須昌　郭下。漢縣，故城在今鄆州東南三十二里。<span class="jiaozhusup">「故城在今」各本原作「今故城」，據寰宇記卷一三、通鑑卷一八三注引舊唐書改。</span>隋於故城置宿城縣，仍置須昌縣於今所。貞觀八年，州自鄆城移於須昌縣。後廢宿城縣。景雲三年十二月，復分須昌置宿城縣。貞元四年，<span class="jiaozhusup">「貞元」各本作「貞觀」，按上文已言景雲，此不當作貞觀，據寰宇記卷一三、新志改。</span>改宿城為東平縣，移就郭下。大和四年，改為天平縣。六年七月，廢天平縣入須昌縣。</p>
<p class="em2" id="p395"><a class="gg-link" href="#p395" onclick="return changeColor(this);"></a>盧縣　漢舊。隋置濟北郡。武德四年，改濟州，領盧、平陰、長清、東阿、陽穀、范六縣。又置昌城、濟北、穀城、孝感、冀丘、美政六縣。六年，廢美政、孝感、穀城、冀丘、<span class="jiaozhusup">各本原作「乘丘」，據上文及新志改。</span>昌城五縣。八年，割范縣屬濮州。貞觀元年，又廢濟北縣入長清。天寶元年，改為濟陽郡。乾元元年，復為濟州。十三載六月一日，<span class="jiaozhusup">按天寶十三載不當在乾元之後，據寰宇記卷一四濟州沿革，此處當有訛誤。</span>廢濟州，盧、長清、平陰、東阿、陽穀等五縣並入鄆州。</p>
<p class="em2" id="p396"><a class="gg-link" href="#p396" onclick="return changeColor(this);"></a>平陰　漢肥城縣。隋為平陰，屬濟州。天寶十三載，州廢，縣屬鄆州。大和六年，併入東阿縣。開成二年七月，節度使王源中，奏置平陰縣。</p>
<p class="em2" id="p397"><a class="gg-link" href="#p397" onclick="return changeColor(this);"></a>東阿　漢縣。隋屬濟州。州廢，屬鄆州。</p>
<p class="em2" id="p398"><a class="gg-link" href="#p398" onclick="return changeColor(this);"></a>陽穀　隋置，取縣界陽穀臺為名，屬濟州。州廢，屬鄆州。</p>
<p class="em2" id="p399"><a class="gg-link" href="#p399" onclick="return changeColor(this);"></a>中都　漢平陸縣，本治殷密城，在今治西三十九里。天寶元年，改為中都，移於今治。</p>
<p id="p400"><a class="gg-link" href="#p400" onclick="return changeColor(this);"></a>泗州中　隋下邳郡。武德四年，置泗州，領宿預、徐城、淮陽三縣。貞觀元年，省淮陽縣入宿預，以廢邳州之下邳，廢連州之漣水來屬。八年，又以廢仁州之虹縣來屬。總章元年，割海州沭陽來屬。咸亨五年，沭陽還海州。長安四年，置臨淮縣。開元二十三年，自宿預移治所於臨淮。天寶元年，改為臨淮郡。乾元元年，復為泗州。舊領縣五，戶二千二百五十，口二萬六千九百二十。領宿豫、漣水、徐城、虹、下邳。天寶領縣六，戶三萬七千五百二十六，口二十萬五千九百五十九。今領縣三：臨淮、漣水、徐城。其虹縣割隸宿州，宿預、下邳隸徐州。</p>
<p class="em2" id="p401"><a class="gg-link" href="#p401" onclick="return changeColor(this);"></a>臨淮　長安四年，割徐城南界兩鄉於沙熟淮口置臨淮縣。開元二十三年，移治郭下。</p>
<p class="em2" id="p402"><a class="gg-link" href="#p402" onclick="return changeColor(this);"></a>漣水　隋縣。武德四年，置漣州，仍分置金城縣。貞觀元年，廢漣州，並省金城縣，以縣屬泗州。總章元年，改為楚州。咸亨五年，還屬泗州。</p>
<p class="em2" id="p403"><a class="gg-link" href="#p403" onclick="return changeColor(this);"></a>徐城　漢徐縣。隋為徐城縣，屬泗州，治於大徐城。開元二十五年，移就臨淮縣。</p>
<p id="p404"><a class="gg-link" href="#p404" onclick="return changeColor(this);"></a>海州中　隋東海郡。武德四年，置海州總管府，領海、漣、環、東楚四州。<span class="jiaozhusup">「海」字各本原無，據本卷下文及寰宇記卷二二補。</span>海州領朐山、龍沮、新樂、曲陽、沭陽、厚丘、懷仁、利城、祝其九縣。六年，改新樂為祝其。七年，以東楚州屬揚府，又以沂州來屬。八年，廢環州及龍沮、祝其、曲陽、厚丘、利城六縣，<span class="jiaozhusup">據此處縣名實數及寰宇記卷二二，「六」字當作為「五」。</span>仍以廢環州之東海來屬。九年，廢漣州。貞觀元年，罷都督府。天寶元年，以海州為東海郡。乾元元年，復為海州。舊領縣四：朐山、東海、沭陽、懷仁，戶八千九百九十九，口四萬三千六百九十三。天寶，戶二萬八千五百四十九，口十八萬四千九。在京師東二千五百七十里，至東都一千七百五十四里。</p>
<p class="em2" id="p405"><a class="gg-link" href="#p405" onclick="return changeColor(this);"></a>朐山　郭下。漢朐縣，後加「山」字。</p>
<p class="em2" id="p406"><a class="gg-link" href="#p406" onclick="return changeColor(this);"></a>東海　漢贛榆縣。武德四年，置環州，領東海、青山、石城、贛榆四縣。八年，廢環州，仍廢青山等三縣入東海縣，隸海州。縣治鬱州，四面環海。</p>
<p class="em2" id="p407"><a class="gg-link" href="#p407" onclick="return changeColor(this);"></a>沭陽　漢厚丘縣。後魏改沭陽。</p>
<p class="em2" id="p408"><a class="gg-link" href="#p408" onclick="return changeColor(this);"></a>懷仁　後魏置。</p>
<p id="p409"><a class="gg-link" href="#p409" onclick="return changeColor(this);"></a>兗州上都督府　隋魯郡。武德五年，平徐圓朗，置兗州，領任城、瑕丘、平陸、龔丘、曲阜、鄒、泗水七縣。貞觀元年，省曲阜縣。其年，又省東泰州，以博城縣來屬。八年，復置曲阜縣。十四年，置都督府，管兗、泰、沂三州。十七年，以廢戴州之金鄉、方輿來屬。長安四年，置萊蕪縣。天寶元年，改兗州為魯郡。乾元元年，復為兗州。舊領縣八，戶九千三百六十六，口一萬五千四百二十八。天寶領縣十一，戶八萬八千九百八十七，口五十八萬六百八。中都割屬鄆州。在京師東一千八百四十三里，去東都一千七十里。</p>
<p class="em2" id="p410"><a class="gg-link" href="#p410" onclick="return changeColor(this);"></a>瑕丘　郭下。宋置兗州於魯瑕邑故治，隋因置瑕丘縣。</p>
<p class="em2" id="p411"><a class="gg-link" href="#p411" onclick="return changeColor(this);"></a>曲阜　隋縣。貞觀元年省，八年復置。<span class="jiaozhusup">各本原作「武德元年省貞觀八年復置」，據本卷上文及新志改。</span></p>
<p class="em2" id="p412"><a class="gg-link" href="#p412" onclick="return changeColor(this);"></a>乾封　隋博城縣。武德五年，於縣置東泰州，領博城、梁父、嬴、肥城、岱六縣。<span class="jiaozhusup">據上文領縣實數及新志，「六」字當作「五」。</span>貞觀元年，罷東泰州，<span class="jiaozhusup">「東」字各本原無，據本卷上文及寰宇記卷二一、新志補。</span>省梁父、嬴二縣入博城。仍以博城屬兗州，兼省肥城。乾封元年，高宗封泰山，改為乾封縣。總章元年，復為博城。神龍元年，又為乾封。</p>
<p class="em2" id="p413"><a class="gg-link" href="#p413" onclick="return changeColor(this);"></a>泗水　漢卞縣。隋分汶陽縣於卞縣古城置泗水縣。</p>
<p class="em2" id="p414"><a class="gg-link" href="#p414" onclick="return changeColor(this);"></a>鄒　古邾國，魯穆公改為鄒。</p>
<p class="em2" id="p415"><a class="gg-link" href="#p415" onclick="return changeColor(this);"></a>任城　漢縣。北齊於縣置高平郡。隋廢，縣屬兗州。</p>
<p class="em2" id="p416"><a class="gg-link" href="#p416" onclick="return changeColor(this);"></a>龔丘　北齊平原縣，隋改為龔丘。</p>
<p class="em2" id="p417"><a class="gg-link" href="#p417" onclick="return changeColor(this);"></a>金鄉　後漢縣。武德四年，於縣置金州，領方輿、金鄉二縣。五年，改金州為戴州。貞觀十七年，州廢，以金鄉、方輿屬兗州，以單父、楚丘屬宋州，成武屬曹州，鉅野屬鄆州。</p>
<p class="em2" id="p418"><a class="gg-link" href="#p418" onclick="return changeColor(this);"></a>魚臺　漢方輿縣。隋屬戴州。貞觀十七年，戴州廢，縣入兗州。寶應元年，改為魚臺以城北有魯公觀魚臺。</p>
<p class="em2" id="p419"><a class="gg-link" href="#p419" onclick="return changeColor(this);"></a>萊蕪　漢縣，晉廢。後魏於古城置嬴縣。貞觀初，廢入博城縣。長安四年，於廢嬴縣置萊蕪縣。元和十五年，<span class="jiaozhusup">「五」字各本原作「七」，按元和無十七年，據新志改。</span>併入乾封縣，尋卻置，屬兗州。</p>
<p id="p420"><a class="gg-link" href="#p420" onclick="return changeColor(this);"></a>徐州上　隋彭城郡。武德四年，平王世充，置徐州總管府，管徐、邳、泗、鄫、沂、仁六州。徐州領彭城、蕭、沛、豐、滕、符離、諸陽七縣。貞觀元年，廢諸陽縣入符離。二年，省鄫、邳二州，仍以譙州來屬。七年，以沂州屬海州都督。八年，廢仁州入譙州。其徐州都督，管徐、泗、譙三州。十七年，罷都督府，以廢譙州之蘄縣來屬。天寶元年，改徐州為彭城郡。乾元元年，復為徐州。舊領縣六，戶八千一百六十二，口四萬五千五百三十七。天寶領縣七，戶六萬五千一百七十，口四十七萬八千六百七十六。在京師東二千六百里，至東都一千二百五十七里。</p>
<p class="em2" id="p421"><a class="gg-link" href="#p421" onclick="return changeColor(this);"></a>彭城　漢彭城郡治也。</p>
<p class="em2" id="p422"><a class="gg-link" href="#p422" onclick="return changeColor(this);"></a>蕭　漢縣。隋為龍城縣，尋改為蕭。</p>
<p class="em2" id="p423"><a class="gg-link" href="#p423" onclick="return changeColor(this);"></a>豐　漢縣。北齊置永昌郡，尋省為豐縣。</p>
<p class="em2" id="p424"><a class="gg-link" href="#p424" onclick="return changeColor(this);"></a>沛　漢縣，隋廢。武德復置。</p>
<p class="em2" id="p425"><a class="gg-link" href="#p425" onclick="return changeColor(this);"></a>滕縣　古滕國，隋置縣。</p>
<p class="em2" id="p426"><a class="gg-link" href="#p426" onclick="return changeColor(this);"></a>宿遷　晉宿預縣，元魏於縣置徐州。州移彭城縣，隸泗州。寶應元年，以犯代宗諱，改「預」為「遷」，仍隸徐州。</p>
<p class="em2" id="p427"><a class="gg-link" href="#p427" onclick="return changeColor(this);"></a>下邳　漢下邳郡。元魏置東徐州，周改邳州，隋廢。武德四年，復邳州，領下邳、郯、良城三縣。貞觀元年，廢邳州，仍省郯、良城二縣，以下邳屬泗州。元和中，復屬徐州。</p>
<p id="p428"><a class="gg-link" href="#p428" onclick="return changeColor(this);"></a>宿州上　徐州之符離縣也。元和四年正月敕，以徐州之符離置宿州，仍割徐州之蘄、泗州之虹。九年，又割亳州之臨渙等三縣屬宿州。大和三年，<span class="jiaozhusup">「大和」各本原作「元和」，按上文已言元和四年，此不當作元和三年，據寰宇記卷一七、新志改。</span>徐泗觀察使崔群，奏罷宿州，四縣各歸本屬。至七年敕，宜準元和四年正月敕，復置宿州於埇橋，在徐之南界汴水上，當舟車之要。其舊割四縣，仍舊來屬。州新置，元和已來，未計戶口。</p>
<p class="em2" id="p429"><a class="gg-link" href="#p429" onclick="return changeColor(this);"></a>符離　漢縣。隋治朝解城。貞觀元年，移治竹邑城。<span class="jiaozhusup">「竹」字各本原作「行」，據隋志、寰宇記卷一七改。</span>元和四年正月，置宿州，仍為上州。</p>
<p class="em2" id="p430"><a class="gg-link" href="#p430" onclick="return changeColor(this);"></a>虹　漢縣。隋曰夏丘縣，武德四年，屬仁州。其年，分置虹縣於古虹城，屬仁州。六年，廢夏丘縣。貞觀八年，廢仁州，以虹縣屬泗州，移治夏丘故城。元和四年，割屬宿州。</p>
<p class="em2" id="p431"><a class="gg-link" href="#p431" onclick="return changeColor(this);"></a>蘄　漢縣。後魏加「城」，曰蘄城縣。隋去「城」字，屬北譙州。貞觀十七年，廢譙州，屬徐州。舊治穀城，顯慶元年，移於今所。元和四年，割屬宿州也。</p>
<p class="em2" id="p432"><a class="gg-link" href="#p432" onclick="return changeColor(this);"></a>臨渙　隋舊。屬譙州。州廢，隸亳州。大和元年，割屬宿州。</p>
<p id="p433"><a class="gg-link" href="#p433" onclick="return changeColor(this);"></a>沂州中　漢東海郡之琅邪縣。武德四年，平徐圓朗，置沂州，領費、臨沂、顓臾三縣。又置蘭山、臨沭、昌樂三縣。六年，省蘭山、臨沭、昌樂三縣入臨沂。貞觀元年，省顓臾入費縣。其年，省鄫州，以承縣來屬。<span class="jiaozhusup">各本原作「丞縣」，據漢志、元和志卷一一、寰宇記卷二三改。下同。</span>八年，又省莒州，以新泰、沂水二縣來屬。<span class="jiaozhusup">「水」字各本原無，據本卷下文及寰宇記卷二三、新志補。</span>天寶元年，改為琅邪郡。<span class="jiaozhusup">「郡」字各本原無，據寰宇記卷二三補。</span>乾元元年，復為沂州。舊領縣五，戶四千六百五十二，口二萬三千九百。</p>
<p id="p434"><a class="gg-link" href="#p434" onclick="return changeColor(this);"></a>天寶，戶三萬三千五百一十，口十九萬五千七百三十七。在京師東二千二百五十四里，至東都一千四百三十里。</p>
<p class="em2" id="p435"><a class="gg-link" href="#p435" onclick="return changeColor(this);"></a>臨沂　漢縣，州所治。後魏置郯郡，又改為北徐州，並在此縣。後周置沂州。</p>
<p class="em2" id="p436"><a class="gg-link" href="#p436" onclick="return changeColor(this);"></a>承　漢縣，隋蘭陵縣。武德四年，置鄫州，以蘭陵隸之，仍改為承縣，別置蘭陵、鄫城二縣，屬鄫州。貞觀元年，鄫州與二縣俱廢，以承縣來屬沂州。</p>
<p class="em2" id="p437"><a class="gg-link" href="#p437" onclick="return changeColor(this);"></a>費　漢縣。春秋時費國。</p>
<p class="em2" id="p438"><a class="gg-link" href="#p438" onclick="return changeColor(this);"></a>新泰　漢東新泰縣，晉去「東」字。武德五年，屬莒州。貞觀八年，<span class="jiaozhusup">「八」字各本原作「元」，據本卷上下文及寰宇記卷二三、新志改。</span>莒州廢，縣屬沂州。</p>
<p class="em2" id="p439"><a class="gg-link" href="#p439" onclick="return changeColor(this);"></a>沂水　漢東莞縣。隋改為東安縣，尋改為沂水。武德五年，於縣置莒州，領沂水、新泰、莒三縣。貞觀八年，省莒州，縣屬密州，沂水、新泰屬沂州。</p>
<p id="p440"><a class="gg-link" href="#p440" onclick="return changeColor(this);"></a>密州中　隋高密郡。武德五年，改為密州，領諸城、安丘、高密三縣。貞觀八年，省莒州，以莒來屬。天寶元年，改為高密郡。乾元元年，復為密州。舊領縣四，戶三千五百八十，口二萬八千五百九十三。天寶，戶二萬八千二百九十二，口十四萬六千五百二十四。在京師東南二千五百三十里，至東都東一千八百六十九里。</p>
<p class="em2" id="p441"><a class="gg-link" href="#p441" onclick="return changeColor(this);"></a>諸城　州所治，本漢東武縣城也。隋移入廢高密郡城，因改為諸城。</p>
<p class="em2" id="p442"><a class="gg-link" href="#p442" onclick="return changeColor(this);"></a>輔唐　漢安丘縣，屬北海郡。乾元二年，刺史殷仲卿奏請治於故昌安城，因改為輔唐。</p>
<p class="em2" id="p443"><a class="gg-link" href="#p443" onclick="return changeColor(this);"></a>高密　漢縣。隋末大亂，廢之。武德三年，於義城堡置高密縣。六年，併高密、膠西兩縣，移就故夷安城。城，舊高密縣也。仍廢膠西縣。</p>
<p class="em2" id="p444"><a class="gg-link" href="#p444" onclick="return changeColor(this);"></a>莒　漢縣，屬東海郡。武德五年，於縣置莒州。州廢，以縣屬密州。</p>
<p id="p445"><a class="gg-link" href="#p445" onclick="return changeColor(this);"></a>齊州上　漢濟南郡，隋為齊郡。武德元年，改為齊州，領歷城、山茌、祝阿、源陽、臨邑五縣。二年，置總管府，管齊、鄒、東泰、譚、淄、濟六州。貞觀元年，廢都督府及譚州，省源陽縣。又以廢譚州之平陵、臨濟、亭山、章丘四縣來屬。七年，又置都督府，管齊、青、淄、萊、密五州。天寶元年，改為臨淄郡。五載，為濟南郡。乾元元年，復為齊州。舊領縣八，戶一萬一千五百九十三，口六萬一千七百七十一。天寶，戶六萬二千四百八十五，口三十六萬五千九百七十二。在京師東北二千六十九里，至東都東北一千二百四十四里。今管縣六，併三縣也。</p>
<p class="em2" id="p446"><a class="gg-link" href="#p446" onclick="return changeColor(this);"></a>歷城　漢縣，屬濟南郡。舊志有平陵縣。貞觀十七年，齊王祐起兵，平陵人不從順，遂改為全節。元和十年正月，以戶口凋殘，併全節入歷城縣。</p>
<p class="em2" id="p447"><a class="gg-link" href="#p447" onclick="return changeColor(this);"></a>章丘　漢陽丘縣。隋為章丘。武德二年，於平陵縣置譚州，領平陵、亭山、章丘、營城四縣。八年，廢營城入平陵，又以廢鄒州之臨濟來屬。貞觀元年，廢譚州為平陵縣，屬齊州，章丘亦來屬。</p>
<p class="em2" id="p448"><a class="gg-link" href="#p448" onclick="return changeColor(this);"></a>亭山　隋縣。元和十五年，以戶口凋殘，併入章丘縣，因廢亭山。</p>
<p class="em2" id="p449"><a class="gg-link" href="#p449" onclick="return changeColor(this);"></a>臨邑　漢縣。武德元年，屬譚州。州廢來屬。</p>
<p class="em2" id="p450"><a class="gg-link" href="#p450" onclick="return changeColor(this);"></a>長清　隋置，屬濟州。貞觀十七年，屬齊州。舊志有豐齊縣，古山茌邑也。天寶元年，改為豐齊。元和十五年，以戶口凋殘，併入長清縣。</p>
<p class="em2" id="p451"><a class="gg-link" href="#p451" onclick="return changeColor(this);"></a>禹城　漢祝阿縣。天寶元年，以為禹城，以縣西有禹息故城。</p>
<p class="em2" id="p452"><a class="gg-link" href="#p452" onclick="return changeColor(this);"></a>臨濟　漢之菅縣。<span class="jiaozhusup">各本原作「管縣」，據漢志、元和志卷一０改。</span>隋為朝陽縣，尋改為臨濟縣。武德元年，於縣置鄒州，領臨濟、蒲臺、高苑、長山、鄒平五縣。八年，廢鄒州，縣屬譚州。州廢，屬齊州。</p>
<p id="p453"><a class="gg-link" href="#p453" onclick="return changeColor(this);"></a>青州上　隋北海郡。武德四年，置青州總管府，管青、濰、登、牟、莒、密、萊、乘八州。青州領益都、臨朐、臨淄、般陽、<span class="jiaozhusup">各本原作「殷陽」。新志作「般陽」，廿二史考異卷五八：「殷陽疑是般陽之訛。」據改。下文同改。</span>樂安、時水、安平等七縣。八年，省乘、濰、牟、登四州，以廢濰州之北海，廢乘州之千乘、壽光、博昌來屬，省般陽、樂安、時水、安平四縣。貞觀元年，罷都督府。天寶元年，改青州為北海郡。乾元元年，復為青州。舊領縣七，戶一萬六百五十八，口五萬六千三百一十七。天寶，戶七萬三千一百四十八，口四十萬二千七百四。在京師東北二千二百五十里，至東都一千五百七里。</p>
<p class="em2" id="p454"><a class="gg-link" href="#p454" onclick="return changeColor(this);"></a>益都　漢縣。<span class="jiaozhusup">按漢無益都縣，據宋書州郡志（以下簡稱宋志）、元和志卷一０、寰宇記卷一八，此處「漢」字當作「魏」。</span>在今壽光縣南十里故益都城是也。北齊移入青州城北門外為治所。</p>
<p class="em2" id="p455"><a class="gg-link" href="#p455" onclick="return changeColor(this);"></a>臨淄　漢縣，治古齊國城。久廢，隋復置。</p>
<p class="em2" id="p456"><a class="gg-link" href="#p456" onclick="return changeColor(this);"></a>博昌　漢縣，治故郡城。樂安，隋縣。<span class="jiaozhusup">據上下文義及元和志卷一０、寰宇記卷一八，此處當有訛誤。</span>武德二年，屬乘州。州廢，屬青州。總章二年，移治於今所。</p>
<p class="em2" id="p457"><a class="gg-link" href="#p457" onclick="return changeColor(this);"></a>壽光　漢縣。隋移治所於博昌縣。初屬乘州，州廢來屬。</p>
<p class="em2" id="p458"><a class="gg-link" href="#p458" onclick="return changeColor(this);"></a>千乘　漢千乘國，後漢改為樂安郡。宋、齊廢，隋置千乘縣。武德二年，於縣置乘州，領千乘、博昌、壽光、新河五縣。<span class="jiaozhusup">據本卷上下文及新志，「五」字當作「四」。</span>六年，廢新河縣。八年，乘州廢，千乘等縣隸青州。</p>
<p class="em2" id="p459"><a class="gg-link" href="#p459" onclick="return changeColor(this);"></a>臨朐　漢縣。隋為逢山縣，尋復為臨朐，屬北海郡。</p>
<p class="em2" id="p460"><a class="gg-link" href="#p460" onclick="return changeColor(this);"></a>北海　漢平壽縣。隋置北海郡。開皇三年罷郡，置下密縣於廢郡城。大業二年，改為北海縣。武德二年，於縣置濰州，領北海、連水、平壽、華池、城都、下密、東陽、寒水、訾亭、濰水、汶陽、膠東、營丘、華宛、昌安、都昌、城平等十七縣。六年，唯留北海、營丘、下密三縣，餘十四縣並廢。八年，廢濰州，仍省營丘、下密二縣，以北海屬青州。</p>
<p id="p461"><a class="gg-link" href="#p461" onclick="return changeColor(this);"></a>淄州上　隋齊郡之淄川縣。武德元年，置淄州，領淄川、長白、萊蕪三縣。六年，廢長白、萊蕪二縣。八年，又以廢鄒州之長山、<span class="jiaozhusup">各本原作「淄州」，據下文及寰宇記卷一九改。</span>高苑、蒲臺三縣來屬。天寶元年，復為淄川郡。乾元元年，復為淄州。景龍元年，分高苑置濟陽縣，又併高苑。又割蒲臺隸之，後割屬棣州。舊領縣五，戶六千三百二十三，口三萬四千四百二十五。天寶，戶四萬二千七百三十七，口二十萬三千八百二十一。在京師東北二千一百三十三里，東都東北一千四百二十五里。今管縣四，併濟陽入高苑。</p>
<p class="em2" id="p462"><a class="gg-link" href="#p462" onclick="return changeColor(this);"></a>淄川　郭下。漢般陽縣。武德初，屬淄州。</p>
<p class="em2" id="p463"><a class="gg-link" href="#p463" onclick="return changeColor(this);"></a>長山　漢於陵縣。武德初，屬鄒州。州廢，屬淄州。</p>
<p class="em2" id="p464"><a class="gg-link" href="#p464" onclick="return changeColor(this);"></a>高苑　隋置。初屬鄒州，州廢來屬。景龍元年，分置濟陽縣。元和十五年，併入高苑。</p>
<p class="em2" id="p465"><a class="gg-link" href="#p465" onclick="return changeColor(this);"></a>鄒平　漢縣。北齊為平原縣。隋移治漢鄒平故城，因改為鄒平。初屬譚州，州廢來屬。</p>
<p id="p466"><a class="gg-link" href="#p466" onclick="return changeColor(this);"></a>棣州上　後漢樂安郡。隋渤海郡之厭次縣。武德四年，置棣州，領陽信、樂陵、㵯河、厭次四縣，治陽信。六年，併入滄州。貞觀十七年，復置棣州於樂陵縣，領厭次、㵯河、陽信三縣，又割淄州之蒲臺隸焉。而樂陵屬滄州。天寶元年，改為樂安郡。上元元年，復為棣州。領縣五，戶三萬九千一百五十，口二十三萬八千一百五十九。在京師東北二千二百一十里，東都東北一千三百七十里。</p>
<p class="em2" id="p467"><a class="gg-link" href="#p467" onclick="return changeColor(this);"></a>厭次　郭下。漢富平縣。隋屬滄州。武德四年，改屬棣州。六年，省棣州，復隸滄州。貞觀十七年，復置棣州，厭次還屬。</p>
<p class="em2" id="p468"><a class="gg-link" href="#p468" onclick="return changeColor(this);"></a>㵯河　隋縣。</p>
<p class="em2" id="p469"><a class="gg-link" href="#p469" onclick="return changeColor(this);"></a>陽信　漢縣，屬渤海郡。貞觀十七年，改屬棣州。</p>
<p class="em2" id="p470"><a class="gg-link" href="#p470" onclick="return changeColor(this);"></a>蒲臺　漢漯沃縣。隸淄州。割屬棣州。</p>
<p class="em2" id="p471"><a class="gg-link" href="#p471" onclick="return changeColor(this);"></a>渤海　垂拱四年，析蒲臺、厭次置。</p>
<p id="p472"><a class="gg-link" href="#p472" onclick="return changeColor(this);"></a>萊州中　漢東萊郡，隋因之。武德四年，討平綦順，置萊州，領掖、膠水、即墨、盧鄉　昌陽、曲城、當利、曲臺、膠東九縣。六年，廢曲城、當利、曲臺、膠東四縣。貞觀元年，廢盧鄉，割登州之文登、廢牟州之黃來屬。麟德元年，置牟平縣。如意元年，割黃縣、文登、牟平置登州。<span class="jiaozhusup">「縣」下各本原有「之」字，據本卷下文及寰宇記卷二０刪。</span>天寶元年，改萊州為東萊郡。乾元元年，復為萊州。舊領縣六：掖、黃、文登、昌陽、即墨、膠水，戶一萬一千五百六十八，口六萬三千三百九十六。天寶領縣四，戶二萬六千九百九十八，口七萬一千五百。在京師東北二千五百九十九里，去東都一千八百五十二里。</p>
<p class="em2" id="p473"><a class="gg-link" href="#p473" onclick="return changeColor(this);"></a>掖　州治，漢東萊郡也。隋置掖縣，<span class="jiaozhusup">據隋志、元和志卷一一、寰宇記卷二０，掖縣非隋所置，疑「置」字當作「罷郡」。</span>屬萊州。</p>
<p class="em2" id="p474"><a class="gg-link" href="#p474" onclick="return changeColor(this);"></a>昌陽　漢縣，置於古昌陽城。永徽元年，移古縣西北二十三里。</p>
<p class="em2" id="p475"><a class="gg-link" href="#p475" onclick="return changeColor(this);"></a>膠水　漢膠東國地。隋置縣於古光州，因改名膠水。</p>
<p class="em2" id="p476"><a class="gg-link" href="#p476" onclick="return changeColor(this);"></a>即墨　漢不其邑也。隋置即墨縣。</p>
<p id="p477"><a class="gg-link" href="#p477" onclick="return changeColor(this);"></a>登州　漢東萊郡之黃縣。如意元年，分置登州，領文登、牟平、黃三縣，以牟平為治所。神龍三年，改黃縣為蓬萊縣，移州治於蓬萊。天寶元年，以登州為東牟郡。乾元元年，復為登州。天寶領縣四，戶二萬二百九十八，口一十萬八千九百。在京師東三千一百五十里，至東都二千七十一里。</p>
<p class="em2" id="p478"><a class="gg-link" href="#p478" onclick="return changeColor(this);"></a>蓬萊　漢黃縣，屬萊州。如意元年，於縣置登州。<span class="jiaozhusup">據漢志、元和志卷一一，「萊州」當作「東萊郡」。又據本卷上文及寰宇記卷二０，此處「如意元年於縣置登州」句疑有訛誤。</span>神龍三年，改為蓬萊，移於今所。<span class="jiaozhusup">據本卷上下文及寰宇記卷二０，疑此處「移」下脫「州治」二字。</span></p>
<p class="em2" id="p479"><a class="gg-link" href="#p479" onclick="return changeColor(this);"></a>牟平　麟德二年，分文登置，<span class="jiaozhusup">各本原作「牟平」，據元和志卷一一、寰宇記卷二０改。</span>屬萊州。如意元年，置登州，治牟平。神龍三年，移治所於蓬萊縣。</p>
<p class="em2" id="p480"><a class="gg-link" href="#p480" onclick="return changeColor(this);"></a>文登　隋舊縣。武德四年，置登州，領文登、觀陽二縣。六年，以觀陽屬牟州，又置清陽、廓定二縣，屬登州。貞觀元年，登州及清陽、廓定二縣並廢，地入文登縣。</p>
<p class="em2" id="p481"><a class="gg-link" href="#p481" onclick="return changeColor(this);"></a>黃　漢舊縣。神龍三年，<span class="jiaozhusup">「三」字各本原作「元」，據本卷上文及元和志卷一一、寰宇記卷二０改。</span>改為蓬萊縣，屬登州，以為州治。先天元年，又割蓬萊置黃縣。</p>
</div></body></html>