<?xml version='1.0' encoding='utf-8'?>
<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title id="toc_1">舊唐書-卷三十二·志第十二·曆一</title><script src="../Styles/main.js" type="text/javascript"></script></head><body><div id="text">
<div class="section" id="title-0"><h1>志第十二</h1><hr/></div>
<div class="section" id="title-1"><h2><strong>曆一</strong></h2></div>
<p class="em2" id="p0"><a class="gg-link" href="#p0" onclick="return changeColor(this);"></a>太古聖人，體二氣之權輿，賾三才之物象，乃創紀以窮其數，畫卦以通其變，而紀有大衍之法，卦有推策之文，由是曆法生焉。殷人用九疇、五紀之書，周禮載馮相、保章之職，所以辨三辰之躔次，察九野之吉凶。歷代疇人，迭相傳授，蓋推步之成法，協用之舊章。暨秦氏焚書，遺文殘缺，漢興作者，師法多門，雖同徵鍾律之文，共演蓍龜之說，而建元或異，積蔀相懸，旁取證於春秋，強乩疑於繫、象，靡不揚眉抵掌，謂甘、石未稱日官；運策播精，言裨、梓不知天道。及至清臺𠉴祲，黃道考祥，言縮則盈，少中多否，否則矯云差算，中則自負知時。章、亥不生，憑何質證？</p>
<p class="em2" id="p1"><a class="gg-link" href="#p1" onclick="return changeColor(this);"></a>高齊天保中，六月日當蝕朔，文宣先期問候官蝕何時，張孟賓言蝕申，鄭元偉、董峻言蝕辰，宋景業言蝕巳。是日蝕於申酉之間，言皆不中時，景業造天保曆則疏密可知矣。昔鄧平、洛下閎造漢太初曆，非之者十七家。後劉洪、蔡伯喈、何承天、祖沖之，皆數術之精粹者，至於宣考曆書之際，猶為橫議所排。斯道寂寥，知音蓋寡。所以張冑玄佩印而沸騰，劉孝孫輿棺而慟哭，俾諸後學，益用為疑。以臣折衷，無如舊法。</p>
<p class="em2" id="p2"><a class="gg-link" href="#p2" onclick="return changeColor(this);"></a>高祖受隋禪，傅仁均首陳七事，言戊寅歲時正得上元之首，宜定新曆，以符禪代，由是造戊寅曆。祖孝孫、李淳風立理駁之，仁均條答甚詳，故法行於貞觀之世。高宗時，太史奏舊曆加時寖差，宜有改定。乃詔李淳風造麟德曆。初，隋末劉焯造皇極曆，其道不行。淳風約之為法，時稱精密。天后時，瞿曇羅造光宅曆。中宗時，南宮說造景龍曆。皆舊法之所棄者，復取用之。徒云革易，寧造深微，尋亦不行。開元中，僧一行精諸家曆法，言麟德曆行用既久，晷緯漸差。宰相張說言之，玄宗召見，令造新曆。遂與星官梁令瓚先造黃道游儀圖，考校七曜行度，準周易大衍之數，別成一法，行用垂五十年。肅宗時，韓穎造至德曆。代宗時，郭獻之造五紀曆。德宗時，徐承嗣造正元曆。憲宗時，徐昂造觀象曆。其法今存，而元紀蔀章之數<span class="jiaozhusup">「元紀」，各本原作「無計」。後漢書律曆志下：「至朔同日謂之章，同在日首謂之蔀，蔀終六旬謂之紀，歲朔又復謂之元。」「無計」誤，當作「元紀」，據改。</span>，或異前經；而察斂啟閉之期，何殊舊法。至論徵驗，罕及研精。綿代流行，示存經法耳。</p>
<p class="em2" id="p3"><a class="gg-link" href="#p3" onclick="return changeColor(this);"></a>前史取傅仁均、李淳風、南宮說、一行四家曆經，為曆志四卷。近代精數者，皆以淳風、一行之法，歷千古而無差，後人更之，要立異耳，無踰其精密也。景龍曆不經行用，世以為非，今略而不載。但取戊寅、麟德、大衍三曆法，以備此志，示於疇官爾。</p>
<div class="section" id="title-2"><h3>戊寅曆經</h3></div>
<p class="em2" id="p4"><a class="gg-link" href="#p4" onclick="return changeColor(this);"></a><span class="jiazhu">已上闕文</span>日。自入立秋，初日加四千八十分，後日減七十六分，<span class="jiazhu">置初日所加之分，計後日減之數以減之。訖，餘以行分法約之，為日數。及加平見日及分，滿行分法，又去之，從日一，為定見日及分。後皆放此。</span>畢於秋分。自入寒露，日減一百二十七分，<span class="jiazhu">減若不足，即一日加行分法，反減之，為定見日及分。後皆放此。</span>畢於立冬。自入小雪，畢於大雪，均減八日。初見去日十四度。</p>
<div class="section" id="title-3"><h3 class="section" id="title-10"><h3>熒惑</h3></h3></div>
<p class="em2" id="p5"><a class="gg-link" href="#p5" onclick="return changeColor(this);"></a>平見：入冬至，初日減一萬六千三百五十四分，後日減五百四十五分，畢於小寒。自入大寒，日加四百二十六分，畢於啟蟄。自入雨水，畢於穀雨，均加二十九日。入立夏，初日加一萬九千三百九十二分，後日減二百一十三分，畢於大暑。自入立秋，依平。自入處暑，日減一百八十四分，畢於立冬。自入小雪，畢於大雪，均減二十五日。初見去日十七度。</p>
<div class="section" id="title-4"><h3 class="section" id="title-11"><h3>鎮星</h3></h3></div>
<p class="em2" id="p6"><a class="gg-link" href="#p6" onclick="return changeColor(this);"></a>平見：入冬至，初日減四千八百一十四分，後日加七十九分，畢於氣盡。自入小寒，畢於大寒，均減九日。入立春，均減八日。入啟蟄，均減七日。入雨水，均減六日。入春分，均減五日。入清明，均減四日。入穀雨，畢芒種，均減三日。入夏至，畢十日內，均減二日。十日外，入小暑，畢五日內，均減一日。五日外，畢於氣盡，依平。自入大暑，日加一百八十一分，畢於立秋。自入處暑，均加九日。自入白露，初日加六千二分，後日減一百三十三分，畢於寒露。自入霜降，日減七十九分，畢於大雪。初見去日十七度。</p>
<div class="section" id="title-5"><h3 class="section" id="title-12"><h3>太白</h3></h3></div>
<p class="em2" id="p7"><a class="gg-link" href="#p7" onclick="return changeColor(this);"></a>晨平見：入冬至，依平。自入小寒，日加六十六分，畢於大寒。自入立春，畢於立夏，均加三日。自入小滿，初日加一千九百六十四分，後日減六十六分，畢於芒種。自入夏至，依平。自入小暑，減六十分，畢於大暑。自入立秋，畢於立冬，均減三日。自入小雪，初日減一千九百六十四分，後日減六十六分，畢大寒。</p>
<p class="em2" id="p8"><a class="gg-link" href="#p8" onclick="return changeColor(this);"></a>夕平見：入冬至，日減一百分，畢於立春。自入啟蟄，畢於春分，均減九日。自入清明，初日減五千九百八十六分，後日減一百分，畢於小滿。自入芒種，依平。自入夏至，日加一百分，畢於立秋。自入處暑，畢於秋分，均加九日。自入寒露，初日加五千九百八十六分，後日減一百分，畢於小雪。自入大雪，依平。初見去日十一度。</p>
<div class="section" id="title-6"><h3 class="section" id="title-13"><h3>辰星</h3></h3></div>
<p class="em2" id="p9"><a class="gg-link" href="#p9" onclick="return changeColor(this);"></a>晨平見：入冬至，均減四日。自入小寒，畢於大寒，依平。自入立春，畢啟蟄，減三日。<span class="jiazhu">其在啟蟄氣內，去日一十八度外、四十度內，晨無木、土、金一星已上者，不見也。</span>自入雨水，畢於立夏，應見不見。<span class="jiazhu">其在立夏氣內，去日度如前，晨有木、火、土、金一星已上者，亦見之。</span>自入小滿，畢於寒露，依平。自入霜降，畢於立冬，加一日。自入小雪，畢於大雪十二日，依平。若在大雪十三日，即減一日；在十四日，減二日；在十五日，減三日；在十六日，減四日。</p>
<p class="em2" id="p10"><a class="gg-link" href="#p10" onclick="return changeColor(this);"></a>夕平見：入冬至，畢於清明，依平。自入穀雨，畢於芒種，減二日。自入夏至，畢於大暑，依平。自入立秋，畢於霜降，應見不見。<span class="jiazhu">其在立秋及霜降二氣之內，夕有星去日如前晨者，亦見。</span>自入立冬，畢於大雪，依平。初見去日十七度。</p>
<div class="section" id="title-7"><h3>行五星法</h3></div>
<p class="em2" id="p11"><a class="gg-link" href="#p11" onclick="return changeColor(this);"></a>各置星定見之前夜半日所在宿度算及分，各以定見去朔日算及一分加之。小分滿法十四分，從行分一。行分滿法六百七十六分，從度一。又以星初見去日度數，晨減夕加之。命度以次，即星初見所在度及分。<span class="jiazhu">自此已後，皆棄此小分也。</span></p>
<div class="section" id="title-8"><h3>求次日術</h3></div>
<p class="em2" id="p12"><a class="gg-link" href="#p12" onclick="return changeColor(this);"></a>各加一日所行度及分。其火、金之行而有小分者，各以日率為母。小分滿其母，去從行分一。行分滿法，去從度一。<span class="jiazhu">其行有益疾遲者，副置一日行分。各以其分疾益遲損，乃加之。</span>留者因前，退則減之，伏不注度。順行出斗去其分，行入斗先加分<span class="jiaozhusup">新書卷二五曆志（以下簡稱新志）「行」上有「退」字。</span>。訖，皆以二十六副行分為度分。</p>
<div class="section" id="title-9"><h3>歲星</h3></div>
<p class="em2" id="p13"><a class="gg-link" href="#p13" onclick="return changeColor(this);"></a>初見：順，日行一百七十六分五十秒，日益遲一分。一百一十四日行十九度二百九分。而留，二十八日。乃退，日九十七分。八十四日退十二度五十分。又留，二十六日五百九十六，小分七四分。<span class="jiazhu">即以初定見日分而加之，若滿行分法，即去之，從月去之，從一日。</span>乃順，初日行六十分，日益疾一分。一百十四日行十九度四百三十七分而伏。</p>
<div class="section" id="title-3"><h3 class="section" id="title-10"><h3>熒惑</h3></h3></div>
<p class="em2" id="p14"><a class="gg-link" href="#p14" onclick="return changeColor(this);"></a>初見：入冬至，初率二百四十一日行一百六十三度。<span class="jiazhu">已後二日損日及度各一。</span>盡一百二十八日，率一百七十七日行九十九度。<span class="jiazhu">畢一百六十一日皆同。已後三日損日及度各一。</span>盡一百八十二日，率一百七十日行九十二度。<span class="jiazhu">畢一百八十八日皆同。已後三日益日及度各一。</span>盡二百二十七日，率一百八十三日行一百五度。<span class="jiazhu">已後二日益日及度各一。</span>盡二百四十九日，率一百九十四日行一百一十六度。<span class="jiazhu">已後一日益日及度各一。</span>盡三百一十日，率二百五十五日行一百七十七度。<span class="jiazhu">畢三百三</span><span class="jiazhu">十七日皆同。已後二日損<span class="jiaozhusup">據上文及校勘記卷一五，「損」下當補「日及度各一」五字。</span>。</span>盡三百六十五日，復二百四十一日行一百六十三度。</p>
<p class="em2" id="p15"><a class="gg-link" href="#p15" onclick="return changeColor(this);"></a>初見：入小寒已後，三日去日率一，畢於啟蟄。自入雨水，畢於立夏，均去日率二十。自入小滿，初去日率二十。以次三日去十九，日日去十八<span class="jiaozhusup">據術，似當作「三日」。</span>。以次三日去一日，畢於小暑，即依平，為定日之率。若入處暑，畢於秋分，皆去度率六，各依冬至後日數而損益之，又依所入之氣以減之，名為前疾。日數及度數之率，若初行。入大寒，畢於大暑，皆差行，日益遲一分。其餘皆平行。若入白露，畢於秋分，初日行半度，四十日行二十度。<span class="jiazhu">即去日率四十，度率二十，別為半度之行，訖，然後求平行之分以續之。平行分者，置定行度率，以分法乘之，以定日率除之，所得即平行一日之分，不盡為小分。求差行者，置日率之數，減一。訖，又半之，加平行一日之分，為初日行分。</span>各盡其日度而遲。初日行三百二十六分，日益遲一分半，六十日行二十五度五分。<span class="jiazhu">其前疾去度六者，此遲初日加六十七分、小分三十六。小分滿六十，去之，從行分一，即六十日行三十一度，分同。</span>而留，十二日。<span class="jiazhu">前去日分日於二留，奇後從後留<span class="jiaozhusup">新志作「前疾去日者分日於二留，奇從後留」。</span>。</span>乃退，日一百九十二分，六十日退十七度二十八分。又留，十二日六百二十六分、小分三十分。<span class="jiazhu">亦如初定見之分，滿去如前。</span>又順，後遲，初日行二百三十八分，日益疾一分半，六十日行二十五度三十五分。<span class="jiazhu">此遲在立秋至秋分者，加一日，行六十七、小分三十六。滿去如前，即六十日行三十一度。分同也。</span>而後疾。入冬至，初率二百一十四日行一百三十六度。<span class="jiazhu">已後一日損日及度各一。</span>盡三十七日，率一百七十七日行九十九度。<span class="jiazhu">已後二日損日及度各一。</span>盡五十七日，率一百六十七日行八十九度。<span class="jiazhu">畢七十九日皆同。已後三日益日及度各一。</span>盡一百三十日，率一百八十四日行一百六十度。<span class="jiazhu">已後二日益日及度各一。</span>盡一百四十四日，率一百九十一日行一百一十三度。<span class="jiazhu">已後一日益日及度各一。</span>盡一百九十日，率二百三十七日行一百五十九度。<span class="jiazhu">已後一日益日及度各一。</span>盡二百一十日，率二百六十七日行一百八十九度。<span class="jiazhu">畢二百五十九日皆同。已後二日損日及度各一。</span>盡三百六十五日，復率二百一十四行一百三十六度。後遲加六度者，此後疾去度率六，為定度。各依冬至後日數而損益之，為後疾日及度之率。若入立夏，於夏至<span class="jiaozhusup">新志作「畢夏至」。</span>，日行半度，盡六十日，行三十度。若入小暑，於大暑<span class="jiaozhusup">新志作「畢大暑」。</span>，盡四十日，行二十度。<span class="jiazhu">皆去日及度之率，別為半度之行，訖，然後求平行之分以續之。</span>各盡其日度而伏。</p>
<div class="section" id="title-4"><h3 class="section" id="title-11"><h3>鎮星</h3></h3></div>
<p class="em2" id="p16"><a class="gg-link" href="#p16" onclick="return changeColor(this);"></a>初見：順，日行六十分，八十三日行七度二百四十八分。而留，三十八日。乃退，日四十一分，一百日退六度四十四分。又留，三十七日六十一分小分四。<span class="jiazhu">亦以初定見日分加之。滿去如前。</span>乃順，日行六十分，八十三日行七度二百四十八分而伏。</p>
<div class="section" id="title-5"><h3 class="section" id="title-12"><h3>太白</h3></h3></div>
<p class="em2" id="p17"><a class="gg-link" href="#p17" onclick="return changeColor(this);"></a>晨初見：乃退，日一度半，十日退十五度。而留，九日。乃順遲，差行。先遲，日益疾八分，四十日行三十度。<span class="jiazhu">若此遲入大雪已後，畢於小滿，即依此為定而求行分。自入芒種，十日減一度為定度，畢</span><span class="jiazhu">於夏至。自入小暑，畢於霜降，均減三度。自入立冬，初日減三度，後十日減一度，畢於霜降、小雪，皆為定度。求一日行分者，以行分法乘定度，以四十餘之，為平分，不盡為小分。又以四乘三十九，以減平分，為初日行分<span class="jiaozhusup">「分」字各本原作「日」，據新志及術改。</span>。</span>平行，日一度，十五日行十五度。<span class="jiazhu">若此平行入小寒後，十日益日及度各一，畢於啟蟄。自入雨水之氣，皆二十一日行二十一度。自入春分後，十日減一，畢於立夏，即十五日。自入處暑，畢於寒露，即無此平行。自入霜降，即四日益一，畢於大雪，後十五日行十五度。</span>疾，百七十日行二百四度<span class="jiaozhusup">殘宋本作「行二日四度」，殿本、懼盈齋本、局本、廣本作「行二十四度」，據新志及術改。</span>。<span class="jiazhu">前順遲減度者，計所減之數，以益此度為定度。求一日行度及分者，以百七十日減度數，餘行以分法乘，以百七十餘之，所得為之日平行度分<span class="jiaozhusup">據術，「
行以」當作「以行」，「餘之」當作「除之」，「為」下「之」字疑衍。</span>。</span>晨伏東方。</p>
<p class="em2" id="p18"><a class="gg-link" href="#p18" onclick="return changeColor(this);"></a>夕初見：順疾，百七十日行二百。<span class="jiazhu">畢於立夏，依此順疾。入冬至已後，畢於立夏，依此率為定。自入小滿，六日加一度。自入大暑初，畢於芒種，自入夏至，畢於小暑，均五度<span class="jiaozhusup">新志作「均加五度」。</span>。自入大暑，初加五度，後三日減一度，畢於氣盡。自入立秋，畢於大雪，還依本率。從白露畢春分，皆差行。先疾，日益遲一分半。自入清明，畢於處暑，並平行，同晨疾。求差行者，半一百六十九，乃以一分半乘之，以加平行分，為初日行度分也。</span>平行，日一度，十五日行十五度。<span class="jiazhu">此平行入冬至後，十日減日及度各一，畢於立春。自入啟蟄，畢於芒種，皆均九日行九度。自入夏至後，五日益一，畢於小暑。自入大暑，畢於氣盡，皆十五日行十五度。自入立秋後，六日一<span class="jiaozhusup">新作「六日加一」。句下新志尚有：「畢秋分，二十五日行二十五度。入寒露，六日減一。」</span>，畢於小雪。自入大雪，畢於氣盡，皆十五日行十五度者也。</span>順遲，差行。先疾，日益遲八分，四十日行三十度。<span class="jiazhu">前加度者，此依數減之，求一日行分，如晨遲準減者為加之。</span>又留，九日。乃退，日半度，十日退五度，而夕伏西方。</p>
<div class="section" id="title-6"><h3 class="section" id="title-13"><h3>辰星</h3></h3></div>
<p class="em2" id="p19"><a class="gg-link" href="#p19" onclick="return changeColor(this);"></a>晨初見：留，六日。順遲，日行一百六十九分，四日行一度。<span class="jiazhu">若初見入大寒，畢於啟蟄之內，即不須此遲行。</span>平行，日一度，十日行十度。<span class="jiazhu">此平行若入大寒已後，二日去日及度各一，畢於二十日，日及度俱盡，即無此平行。</span>疾，日行一度六百九十分，十日行十九度六分。<span class="jiazhu">前無遲行者，此疾日減二百三分，十日行十七度四分。</span>晨伏東方。</p>
<p class="em2" id="p20"><a class="gg-link" href="#p20" onclick="return changeColor(this);"></a>夕初見：順疾，日行一度六百九分，十日行十九度六分。<span class="jiazhu">此疾者，入小暑畢於處暑之內，日減二百三分，十日行十六度四分。</span>平行，日一度，十日行十度。<span class="jiazhu">此平行若入大暑已後，於二日去日及度各一。畢於二十日，日及度俱盡，即無此平行。</span>遲，日行一百六十九分，四日行一度。<span class="jiazhu">若疾減二百三分者，即不須此遲行。</span>又留，六日九分。夕伏西方。</p>
<div class="section" id="title-14"><h3>推交會</h3></div>
<p class="em2" id="p21"><a class="gg-link" href="#p21" onclick="return changeColor(this);"></a>交會法：一千二百七十四萬一千二百五分。</p>
<p class="em2" id="p22"><a class="gg-link" href="#p22" onclick="return changeColor(this);"></a>交分法：六百三十七萬六百二十九分。</p>
<p class="em2" id="p23"><a class="gg-link" href="#p23" onclick="return changeColor(this);"></a>朔差：一百八萬五千四百九十二分。</p>
<p class="em2" id="p24"><a class="gg-link" href="#p24" onclick="return changeColor(this);"></a>望分：六百九十一萬三千三百五十分。</p>
<p class="em2" id="p25"><a class="gg-link" href="#p25" onclick="return changeColor(this);"></a>交限：五百八十二萬七千八百五十八分。</p>
<p class="em2" id="p26"><a class="gg-link" href="#p26" onclick="return changeColor(this);"></a>望差：五十四萬二千七百四十七一分。</p>
<p class="em2" id="p27"><a class="gg-link" href="#p27" onclick="return changeColor(this);"></a>外限：六百七十六萬七百八十二九分</p>
<p class="em2" id="p28"><a class="gg-link" href="#p28" onclick="return changeColor(this);"></a>中限：一千二百三十五萬一千二十五八分。</p>
<p class="em2" id="p29"><a class="gg-link" href="#p29" onclick="return changeColor(this);"></a>內限：一千二百一十九萬八千四百五十八七分。</p>
<p class="em2" id="p30"><a class="gg-link" href="#p30" onclick="return changeColor(this);"></a>交時法：二萬九千一十八。</p>
<div class="section" id="title-15"><h3>推交分術</h3></div>
<p class="em2" id="p31"><a class="gg-link" href="#p31" onclick="return changeColor(this);"></a>置入上元已來積月，以交會法去之。餘，以朔差乘之，滿交會法，又去之。<span class="jiazhu">仁均本術，武德年加交差七百七十五萬五千一百六十四分。</span>餘為所求年天正朔入平交分。求望平交分術，以望分加之，滿去如前，為平分。次月平分術，其朔望，入冬至氣內，依平為定。若入小寒已後，日加氣差一千六百五十分，畢於立春。自入啟蟄，畢於清明，均加七萬六千一百分。後日減一千六百五十分，畢於小滿。

<span class="jiazhu">置初日所加之分，計後日減之數以減之，餘以加平交分。</span>自入芒種，畢於夏至，依平為定。加之，滿交會法，即去。餘為定交分。<span class="jiazhu">其朔入災交，<span class="jiaozhusup">校勘記卷一五云：「災字乃交字衍文之誤。」</span>若入小寒，畢於雨水，及立夏，畢於小滿，值盈二時已下，皆半氣差而加之。二時已上，皆不加。其朔入時交分，如望差分已下，外限已上，有星伏，木土去見十日外，火去見四十日外，金星伏去見二十二日外<span class="jiaozhusup">「金星」，新志作「金晨」。</span>。有一星者，不加氣差。</span>其朔望，入小暑已後，日減氣差一千二百分，畢於處暑。自入白露，畢於霜降，均減九萬五千八百二十分。自入立冬，初日減六萬三千三百分，後日減二千一百一十分，畢於小雪。<span class="jiazhu">置初日所減之分，計後日減之數以減之，餘以減平交分也。</span>自入大雪，亦依平為定。減若不足者，加交會法，乃減之。餘為定交分。<span class="jiazhu">其朔入交分，如交限內限已上，交分中限已下，有星伏如前者，不減氣差。</span></p>
<p class="em2" id="p32"><a class="gg-link" href="#p32" onclick="return changeColor(this);"></a>推道在內外及先後去交術其定交分不滿交分法者，為在外道。滿去之，餘為在內道。其餘如望差已下，<span class="jiazhu">即是去先交分。以時法約之得一，為去先交時數。</span>交限已上，<span class="jiazhu">即以減交分法。餘為去後交分，亦以時法約之，為時數。</span>望則月蝕也。其朔在內道者，朔則日蝕。<span class="jiazhu">或雖在內道去交而遠<span class="jiaozhusup">新志作「去交遠亦不蝕」。</span>，在外道去交而近，亦為蝕也。</span></p>
<div class="section" id="title-16"><h3 class="section" id="title-26"><h3>推月蝕加時術</h3></h3></div>
<p class="em2" id="p33"><a class="gg-link" href="#p33" onclick="return changeColor(this);"></a>置有蝕之望定小餘。若入曆一日，即減二百八十。入十五日，即加之。若入十四日，即加五百五十。入二十八日，即減之。自入諸日，值盈皆加二百八十，值縮皆減之，為定餘。乃以十二乘之，以時法六千五百三除之，所得為半辰之數。命以子半起算外，即所在辰。<span class="jiazhu">初命子半以一算，自後皆以二算為一辰。</span>不盡為時餘。若時餘在辰半之前者，乃倍之；如法無所得，為辰初。又以三因之，如法得一，名為強；若得強，若得二強，即名少弱。若倍之，如法得一，為少。<span class="jiazhu">凡四分一為少，二為半，三為太。</span>不盡者，又三之，如法得一，名為強；若得二強者，即名為半弱。若時餘在辰半之後者亦倍之；如法無所得，為正在辰半<span class="jiaozhusup">「後者」二字各本原無，以下十三字各本原作小字。校勘記卷一五云「『半之』下脫『後者』二字。此下大字誤作注。」據此說及術改。</span>。以三因之，如法得二，名為強，即名半強；<span class="jiaozhusup">「強」為以下六字各本原作小字，校勘記卷一五云：「六字誤作注。」據此說及術改。</span>若得二強，即名太弱。若倍之，如法得一<span class="jiaozhusup">「如」字各本原無，據上下文例及術補。</span>，為太。不盡者，又三之，如法得一，為強，即名太強；若得者，又二強者，為辰末，亦可前辰名之。<span class="jiazhu">月在衝上蝕，日出後入前各一時半外，不注蝕。</span></p>
<div class="section" id="title-17"><h3>推日蝕加時術</h3></div>
<p class="em2" id="p34"><a class="gg-link" href="#p34" onclick="return changeColor(this);"></a>置有蝕之朔定小餘。<span class="jiazhu">若入曆一日，即減三百。入十五日，即加之。若入十四日，即加五百五十。入二十八日，即減之以為定。自後不入四時加減之限。</span>春三月，內道，去交四時已上，入曆，值盈加二百八十，值縮反減之。夏三月，內道，值盈加二百八十，值縮反減之。秋三月，內道，去交十一時已下，值盈加二百八十，值縮不加；十一時已上，值盈加五百五十，值縮不加一百八十<span class="jiaozhusup">新志作「縮加二百八十」。</span>。冬三月，內道，去交五時已下，值盈加二百八十，縮不加。皆為定餘。乃以十二乘之，以時法除之，所得半辰之數，命以子半起算外，即所在辰。<span class="jiazhu">命辰如前法。</span>不盡為時餘，別置為副。若入仲辰半前，即以副減法，餘為差率。若在半後，即退其半辰，還以法加餘，即以副為差率。若入季辰半前，即以法加副，而為差率。若在半後，即其半辰，還以法加餘，乃倍法以加副，而為差率。若入孟辰半前，即三因其法，而以副減之，餘為差率。若半後，即退其半辰，還以法加餘，又以法加副，乃三因其法而以副減之，為差率。又置去交時數，三已下加三，六已下加二<span class="jiaozhusup">各本原作「三已下加二三六已下加」，據新志及術改。</span>，九已下加一，九已上依數，十二以上從十二，以乘差率，<span class="jiazhu">若在季辰半後，孟</span><span class="jiazhu">辰半前，去交六時以上者，皆從其六，以乘差率。六時已下，自依數，不須加。</span>如十四得一，為時差。子至卯半，午至酉半，以時餘加之；卯至午半，酉至子半<span class="jiaozhusup">各本原作「子半至卯半至酉半以加餘加之若滿卯半午酉半子半」。校勘記卷一五云：「據術，參以新志，當從張氏（宗泰）作子至卯半午至酉半以時餘加之卯至午半酉至子半。」據改。</span>，以減時餘。加之若滿時法者，乃去之，加於辰，即進之於前也。減之若不足者，減半辰，加時法，乃減之，即退之於後也。餘為定時餘。乃如月蝕法，子午卯酉為仲，辰戌丑未為季，寅申巳亥為孟。<span class="jiazhu">日出前後各一時半外，不注日蝕。</span></p>
<div class="section" id="title-18"><h3>推內道日不蝕術</h3></div>
<p class="em2" id="p35"><a class="gg-link" href="#p35" onclick="return changeColor(this);"></a>夏五月朔，加時在南方三辰，先交十三時外，六月朔，後交十三時外者，不蝕。啟蟄畢清明，先交十三時外，值縮，加時在未巳西者，亦不蝕。入處暑，畢寒露，後交十三時，值盈，加時在己巳東者，亦不蝕。</p>
<div class="section" id="title-19"><h3>推外道日蝕術</h3></div>
<p class="em2" id="p36"><a class="gg-link" href="#p36" onclick="return changeColor(this);"></a>不問交之先後，但去交一時內者，皆蝕也。若先交二時內者，值盈二時外者<span class="jiaozhusup">「時」字各本原無，據下文及新志補。</span>，亦蝕。若後交二時內<span class="jiaozhusup">「二」字各本原無，據上文及新志補。</span>，值縮二時外者，亦蝕。其夏去交二時在南方三辰者，亦蝕。若去分至十二時內，去交六時內者，亦蝕。若去交春分三日內<span class="jiaozhusup">「日」字各本原無，據新志補。</span>，後交二時內者，亦蝕。秋分三日內<span class="jiaozhusup">「三」字各本原無，據新志補。</span>，先交二時內者，亦蝕。諸去交三時內<span class="jiaozhusup">「時」字各本原無，據新志補。</span>，星伏如前者，亦蝕。</p>
<div class="section" id="title-20"><h3>推月蝕分術</h3></div>
<p class="em2" id="p37"><a class="gg-link" href="#p37" onclick="return changeColor(this);"></a>置去交分。其在冬，先後交皆去不蝕分二時之數<span class="jiaozhusup">校勘記卷一五云：「按句有誤字錯簡。據新志，參以文義，當作先後交皆去二時，餘為不蝕分。」</span>。若在於春，先交去半時，後交去二時。夏即依定。若在於秋，先交去二時，後交去半時。若不足去者，蝕既，乃以三萬六千一百八十三為法除之，所得為不蝕分。不盡者，半法已下為半強，已下為半弱，而以減十五，餘為蝕之大分。</p>
<div class="section" id="title-21"><h3>推月蝕所起術</h3></div>
<p class="em2" id="p38"><a class="gg-link" href="#p38" onclick="return changeColor(this);"></a>若在外道，初起東北，蝕甚西北。若在內道，初起東南，蝕甚西南。十三分已上，正東起。<span class="jiazhu">推皆據正南而言。</span></p>
<div class="section" id="title-22"><h3>推日蝕分術</h3></div>
<p class="em2" id="p39"><a class="gg-link" href="#p39" onclick="return changeColor(this);"></a>置去交分。若入冬至已後，畢於立春，皆均減十二萬八百<span class="jiaozhusup">新志作「均減二十二萬八百分」。數值下當有「分」字。</span>，餘為不蝕分。不足減者，反以交分減之<span class="jiaozhusup">「反」字各本原作「及」，新志作「不足減，反相減」，據改。</span>，餘為不蝕分。亦減望差為定法。其後交值縮者，直以望差為定法，不須減之。自入啟蟄，初日減二十二萬八百分，後日減一千八百一十分，<span class="jiazhu">置初日所減之分，計後日減之數以減之，餘以減交分。</span>畢於芒種。自入夏至，日減二千四百分。畢於白露。自入秋分，畢於大雪，皆均減二十二萬八百分。但不足減者，皆如前，反以交分減之，訖，皆為不蝕<span class="jiaozhusup">新志「蝕」下有「分」字。</span>。若入冬至，畢於小寒，不蝕分依定。若入大寒，畢於立夏，後去交五時外，皆去不蝕分一時。時差值減者，先交減之，後交加之。不足減者，蝕既。時差值加者，先交加之，後交減之。不足減者，蝕既。乃為定分，以十五乘之，以定法除之，所得為不蝕分。不盡者，半法已上為半強，已下為半弱，而以減十五，餘為蝕之大分也。</p>
<div class="section" id="title-23"><h3>推日蝕所起術</h3></div>
<p class="em2" id="p40"><a class="gg-link" href="#p40" onclick="return changeColor(this);"></a>若在外道，初起西南，蝕甚東南。若在內道，初起西北，蝕甚東北。十三度已上，正西起。<span class="jiazhu">亦據正南而言之。</span></p>
<table border="1">
<tbody>
<tr>
<td>
 
</td>
<td>
日出
</td>
<td>
日入
</td>
</tr>
<tr>
<td>冬至
</td>
<td>
辰<span class="jiazhu">二十四分之二十<span class="jiaozhusup">「二」字各本原作「一」。按戊寅曆以二十四分為一刻，本志下文亦作「二」，二是，據改。</span></span>
</td>
<td>
申<span class="jiazhu">七刻十二分</span>
</td>
</tr>
<tr>
<td>
小寒
</td>
<td>
辰<span class="jiazhu">十三分</span>
</td>
<td>
申<span class="jiazhu">七刻十九分</span>
</td>
</tr>
<tr>
<td>
大寒
</td>
<td>
卯<span class="jiazhu">八刻七分</span>
</td>
<td>
酉<span class="jiazhu">一分</span>
</td>
</tr>
<tr>
<td>
立春
</td>
<td>
卯<span class="jiazhu">七刻十一分</span>
</td>
<td>
酉<span class="jiazhu">二十一分</span>
</td>
</tr>
<tr>
<td>
啟蟄
</td>
<td>
卯<span class="jiazhu">六刻十分</span>
</td>
<td>
酉<span class="jiazhu">一刻二十二分</span>
</td>
</tr>
<tr>
<td>
雨水
</td>
<td>
卯<span class="jiazhu">五刻五分</span>
</td>
<td>
酉<span class="jiazhu">三刻三分</span>
</td>
</tr>
<tr>
<td>
春分
</td>
<td>
卯<span class="jiazhu">三刻二十二分</span>
</td>
<td>
酉<span class="jiazhu">四刻十分</span>
</td>
</tr>
<tr>
<td>
清明
</td>
<td>
卯<span class="jiazhu">二刻十五分</span>
</td>
<td>
酉<span class="jiazhu">五刻十七分</span>
</td>
</tr>
<tr>
<td>
穀雨
</td>
<td>
卯<span class="jiazhu">一刻十一分</span>
</td>
<td>
酉<span class="jiazhu">六刻二十一分</span>
</td>
</tr>
<tr>
<td>
立夏
</td>
<td>
卯<span class="jiazhu">十二分</span>
</td>
<td>
酉<span class="jiazhu">七刻二十分</span>
</td>
</tr>
<tr>
<td>
小滿
</td>
<td>
寅<span class="jiazhu">八刻一分</span>
</td>
<td>
戍<span class="jiazhu">七分</span>
</td>
</tr>
<tr>
<td>
芒種
</td>
<td>
寅<span class="jiazhu">七刻十四分</span>
</td>
<td>
戍<span class="jiazhu">十八分</span>
</td>
</tr>
<tr>
<td>
夏至
</td>
<td>
寅<span class="jiazhu">七刻十二分</span>
</td>
<td>
戍<span class="jiazhu">二十分</span>
</td>
</tr>
<tr>
<td>
小暑
</td>
<td>
寅<span class="jiazhu">七刻</span>
</td>
<td>
戍<span class="jiazhu">十八分</span>
</td>
</tr>
<tr>
<td>
大暑
</td>
<td>
寅<span class="jiazhu">八刻</span>
</td>
<td>
酉<span class="jiazhu">闕</span>
</td>
</tr>
<tr>
<td>
立秋
</td>
<td>
卯<span class="jiazhu">十一分</span>
</td>
<td>
酉<span class="jiazhu">七刻二十一分</span>
</td>
</tr>
<tr>
<td>
處暑
</td>
<td>
卯<span class="jiazhu">一刻十一分</span>
</td>
<td>
酉<span class="jiazhu">六刻二十一分</span>
</td>
</tr>
<tr>
<td>
白露
</td>
<td>
卯<span class="jiazhu">七刻十分</span>
</td>
<td>
酉<span class="jiazhu">一刻二十二分<span class="jiaozhusup">酉一刻二十二分</span></span>
</td>
</tr>
<tr>
<td>
立冬
</td>
<td>
卯<span class="jiazhu">七刻十一分</span>
</td>
<td>
酉<span class="jiazhu">二十分</span>
</td>
</tr>
<tr>
<td>
小雪
</td>
<td>
卯<span class="jiazhu">七刻七分</span>
</td>
<td>
酉<span class="jiazhu">一分</span>
</td>
</tr>
<tr>
<td>
大雪
</td>
<td>
辰<span class="jiazhu">十三分</span>
</td>
<td>
申<span class="jiazhu">七刻十九分</span>
</td>
</tr>
</tbody>
</table>
<div class="section" id="title-24"><h3>求日出入所在術</h3></div>
<p class="em2" id="p41"><a class="gg-link" href="#p41" onclick="return changeColor(this);"></a>以所入氣辰刻及分，與後氣辰刻及分相減。餘乘入氣日算，以十五除之。所得以加減所入氣為定日出入。從冬至至夏至，日出減之，日入加之。從夏至至冬至，日出加之，日入減之。入餘為定刻及分。</p>
<p class="textright" id="p42"><a class="gg-link" href="#p42" onclick="return changeColor(this);"></a>武德九年五月二日校曆人前曆博士<span class="jiazhu">臣</span>南宮子明</p>
<p class="textright" id="p43"><a class="gg-link" href="#p43" onclick="return changeColor(this);"></a>校曆人前曆博士<span class="jiazhu">臣</span>薛　弘疑</p>
<p class="textright" id="p44"><a class="gg-link" href="#p44" onclick="return changeColor(this);"></a>校曆人算曆博士<span class="jiazhu">臣</span>王　孝通</p>
<p class="textright" id="p45"><a class="gg-link" href="#p45" onclick="return changeColor(this);"></a>監校曆大理卿清河縣公崔　善為</p>
<div class="section" id="title-25"><h3>夜漏半</h3></div>
<p class="em2" id="p46"><a class="gg-link" href="#p46" onclick="return changeColor(this);"></a>右依武德元年經，加於漏刻日出沒二十四氣下。</p>
<div class="section" id="title-16"><h3 class="section" id="title-26"><h3>推月蝕加時術</h3></h3></div>
<p class="em2" id="p47"><a class="gg-link" href="#p47" onclick="return changeColor(this);"></a>右加有蝕之望，以百刻乘定小餘，日法而一，以課所近氣不滿夜半者，命日以甲子算上注曆。</p>
<div class="section" id="title-27"><h3>推月蝕虧初復滿先造每箭更籌用刻</h3></div>
<p class="em2" id="p48"><a class="gg-link" href="#p48" onclick="return changeColor(this);"></a>倍月蝕日所入氣夜漏半，二十五而一，為籌刻分，亦注於曆下。</p>
<div class="section" id="title-28"><h3>月蝕分用刻率　置月蝕分</h3></div>
<p id="p49"><a class="gg-link" href="#p49" onclick="return changeColor(this);"></a>蝕一分<span class="jiazhu">用三刻</span>　　二分<span class="jiazhu">用四刻</span>　　三分<span class="jiazhu">用五刻</span>　　四分<span class="jiazhu">用八刻</span>　　五分<span class="jiazhu">用八刻</span>　　六分<span class="jiazhu">用九刻</span>　　七分<span class="jiazhu">用十刻</span>　　八分<span class="jiazhu">用十一刻</span>　　九分<span class="jiazhu">用十三刻</span>　　十分<span class="jiazhu">用十四刻</span>　　十一分<span class="jiazhu">用十五刻</span>　　十二分<span class="jiazhu">用十六刻</span>　　十三分<span class="jiazhu">用十八刻</span>　　十四分<span class="jiazhu">用十九刻</span>　　既<span class="jiazhu">用二十二刻</span></p>
<div class="section" id="title-29"><h3>推日月蝕加時定刻術</h3></div>
<p class="em2" id="p50"><a class="gg-link" href="#p50" onclick="return changeColor(this);"></a>置日月蝕加時定餘。在辰半後者，加時法於時餘，以二十五乘之，三萬九千一十八而一刻，命刻算外，即所入辰刻。</p>
<div class="section" id="title-30"><h3>求虧初復滿術</h3></div>
<p class="em2" id="p51"><a class="gg-link" href="#p51" onclick="return changeColor(this);"></a>置蝕分，用刻率副之，以乘所入曆損益率，四千五十七而一。值盈反其損益<span class="jiaozhusup">各本原作「值盈惑損加」，新志作「值盈反其損益」，與下文「值縮依其損益」句法相稱，與術合，據改。</span>，值縮依其損益，副為蝕定用刻數，乃六乘之，十而一，以減蝕加時辰刻，為虧初。丈四乘餘之用刻數<span class="jiaozhusup">新志作「又四乘之」（之，指蝕定用刻數）。此句疑當作「又四乘蝕定用刻數」，「丈」與「又」、「餘之」與「蝕定」，俱形近而誤。</span>，十而一，以加蝕加時辰刻，為復滿。</p>
<div class="section" id="title-31"><h3>求所蝕夜初甚末更籌刻術</h3></div>
<p class="em2" id="p52"><a class="gg-link" href="#p52" onclick="return changeColor(this);"></a>因其日日所入辰殘刻及分，依次加辰刻及分，至蝕初辰刻及分，減二刻十二分，從其更用刻及分除之，不滿更，即初蝕更籌。依所求得至甚刻加之，命即甚。依求得甚後刻數加之，命即末更籌刻及分。<span class="jiazhu">日出前復滿，日入後初虧，皆不注蝕。</span></p>
<table border="1">
<tbody>
<tr>
<td>
二十四氣
</td>
<td>
日出
</td>
<td>
日入
</td>
<td>
夜漏半
</td>
<td>
一更
</td>
<td>
一籌
</td>
</tr>
<tr>
<td>
冬至
</td>
<td>
辰<span class="jiazhu">二十四分之二十</span>
</td>
<td>
申七刻<span class="jiazhu">十二分</span>
</td>
<td>
二十七刻<span class="jiazhu">十二分</span>
</td>
<td>
十一刻
</td>
<td>
二刻<span class="jiazhu">四分</span>
</td>
</tr>
<tr>
<td>
小寒同大雪
</td>
<td>
辰<span class="jiazhu">十三分</span>
</td>
<td>
申七刻<span class="jiazhu">十九分</span>
</td>
<td>
二十七刻<span class="jiazhu">五分</span>
</td>
<td>
十刻<span class="jiazhu">二十一分</span>
</td>
<td>
二刻<span class="jiazhu">四分</span>
</td>
</tr>
<tr>
<td>
大寒同小雪
</td>
<td>
卯八刻<span class="jiazhu">七分</span>
</td>
<td>
酉入<span class="jiazhu">一分</span>
</td>
<td>
二十六刻<span class="jiazhu">十五分</span>
</td>
<td>
十刻<span class="jiazhu">十五分</span>
</td>
<td>
二刻<span class="jiazhu">二分</span>
</td>
</tr>
<tr>
<td>
立春同立冬
</td>
<td>
卯七刻<span class="jiazhu">十一分</span>
</td>
<td>
酉<span class="jiazhu">二十一分</span>
</td>
<td>
二十五刻<span class="jiazhu">十九分</span>
</td>
<td>
十刻<span class="jiazhu">七分</span>
</td>
<td>
二刻<span class="jiazhu">一分</span>
</td>
</tr>
<tr>
<td>
啟蟄同霜降
</td>
<td>
卯六刻<span class="jiazhu">十分</span>
</td>
<td>
酉<span class="jiazhu">二十二分</span>
</td>
<td>
二十四刻<span class="jiazhu">十八分<span class="jiaozhusup">一刻二十五分」。</span></span>
</td>
<td>
</td>
<td>
</td>
</tr>
<tr>
<td>
雨水同寒露
</td>
<td>
卯五刻<span class="jiazhu">五分</span>
</td>
<td>
酉<span class="jiazhu">三分</span>
</td>
<td>
二十三刻<span class="jiazhu">十三分</span>
</td>
<td>
九刻<span class="jiazhu">十分</span>
</td>
<td>
一刻<span class="jiazhu">二十三分</span>
</td>
</tr>
<tr>
<td>
春分同秋分
</td>
<td>
卯三刻<span class="jiazhu">二十二分</span>
</td>
<td>
酉四刻<span class="jiazhu">十分</span>
</td>
<td>
二十二刻<span class="jiazhu">十分</span>
</td>
<td>
八刻<span class="jiazhu">二十一分</span>
</td>
<td>
一刻<span class="jiazhu">十八分</span>
</td>
</tr>
<tr>
<td>
清明同白露
</td>
<td>
卯二刻<span class="jiazhu">十五分</span>
</td>
<td>
酉五刻<span class="jiazhu">十七分</span>
</td>
<td>
二十刻<span class="jiazhu">二十二分</span>
</td>
<td>
八刻<span class="jiazhu">八分</span>
</td>
<td>
一刻<span class="jiazhu">十六分</span>
</td>
</tr>
<tr>
<td>
穀雨同處暑
</td>
<td>
卯一刻<span class="jiazhu">十分</span>
</td>
<td>
酉六刻<span class="jiazhu">二十一分</span>
</td>
<td>
十九刻<span class="jiazhu">十九分</span>
</td>
<td>
七刻<span class="jiazhu">二十一分</span>
</td>
<td>
一刻<span class="jiazhu">十四分</span>
</td>
</tr>
<tr>
<td>
立夏同立秋
</td>
<td>
卯<span class="jiazhu">十分</span>
</td>
<td>
酉七刻<span class="jiazhu">二十一分</span>
</td>
<td>
十八刻
</td>
<td>
<span class="jiazhu">闕</span>刻<span class="jiazhu">十六分<span class="jiaozhusup">校勘記卷一五謂當作「七刻十六分」。</span></span>
</td>
<td>
一刻<span class="jiazhu">十二分</span>
</td>
</tr>
<tr>
<td>
小滿同大暑
</td>
<td>
寅八刻<span class="jiazhu">一分</span>
</td>
<td>
戌<span class="jiazhu">七分</span>
</td>
<td>
十八刻<span class="jiazhu">一分</span>
</td>
<td>
七刻<span class="jiazhu">五分</span>
</td>
<td>
一刻
</td>
</tr>
<tr>
<td>
芒種同小暑
</td>
<td>
寅七刻<span class="jiazhu">十四分</span>
</td>
<td>
戌<span class="jiazhu">十八分</span>
</td>
<td>
十七刻<span class="jiazhu">十四分</span>
</td>
<td>
七刻
</td>
<td>
一刻<span class="jiazhu">九分</span>
</td>
</tr>
<tr>
<td>
夏至
</td>
<td>
寅七刻<span class="jiazhu">十二分</span>
</td>
<td>
戌<span class="jiazhu">二十分</span>
</td>
<td>
十七刻<span class="jiazhu">十二分</span>
</td>
<td>
七刻
</td>
<td>
一刻<span class="jiazhu">九分</span>
</td>
</tr>
</tbody>
</table>
</div></body></html>