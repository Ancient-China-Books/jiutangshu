<?xml version='1.0' encoding='utf-8'?>
<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title id="toc_1">舊唐書-卷四十七·志第二十七·經籍下</title><script src="../Styles/main.js" type="text/javascript"></script></head><body><div id="text">
<div class="section" id="title-0"><h1>志第二十七</h1><hr/></div>
<div class="section" id="title-1"><h2><strong>經籍下</strong></h2></div>
<div class="section" id="title-2"><h3>丙部子錄，十七家，七百五十三部，書一萬五千六百三十七卷。</h3></div>
<p class="margin2" id="p0"><a class="gg-link" href="#p0" onclick="return changeColor(this);"></a>儒家類一　　道家類二　　法家類三　　名家類四　　墨家類五　　縱橫家類六　　雜家類七　　農家類八　　小說類九　　天文類十　　曆算類十一　　兵書類十二　　五行類十三　　雜藝術類十四　　事類十五　　經脈類十六　　醫術類十七</p>
<p id="p1"><a class="gg-link" href="#p1" onclick="return changeColor(this);"></a>曾子二卷<span class="jiazhu">曾參撰。</span><br/>

晏子春秋七卷<span class="jiazhu">晏嬰撰。</span><br/>

子思子八卷<span class="jiazhu">孔伋撰。</span><br/>

公孫尼子一卷<span class="jiazhu">公孫尼撰。</span><br/>

孟子十四卷<span class="jiazhu">孟軻撰，趙岐注。</span><br/>

又七卷<span class="jiazhu">劉熙注。</span><br/>

又七卷<span class="jiazhu">鄭玄注。</span><br/>

又七卷<span class="jiazhu">綦毋邃注。</span><br/>

孫卿子十二卷<span class="jiazhu">荀況撰。</span><br/>

董子二卷<span class="jiazhu">董無心撰。</span><br/>

魯連子五卷<span class="jiazhu">魯仲連撰。</span><br/>

新語二卷<span class="jiazhu">陸賈撰。</span><br/>

賈子九卷<span class="jiazhu">賈誼撰。</span><br/>

鹽鐵論十卷<span class="jiazhu">桓寬撰。</span><br/>

新序三十卷<span class="jiazhu">劉向撰。</span><br/>

說苑三十卷<span class="jiazhu">劉向撰。</span><br/>

楊子法言六卷<span class="jiazhu">楊雄撰。</span><br/>

又十卷<span class="jiazhu">宋衷注。</span><br/>

又十三卷<span class="jiazhu">李軌注。</span><br/>

楊子太玄經十二卷<span class="jiazhu">楊雄撰，陸績注。</span><br/>

又十四卷<span class="jiazhu">虞翻注。</span><br/>

又十二卷<span class="jiazhu">范望注。</span><br/>

又一十卷<span class="jiazhu">蔡文邵注。</span><br/>

桓子新論十七卷<span class="jiazhu">桓譚撰。</span><br/>

潛夫論十卷<span class="jiazhu">王符撰。</span><br/>

申鑒五卷<span class="jiazhu">荀悅撰。</span><br/>

魏子三卷<span class="jiazhu">魏朗注。</span><br/>

典論五卷<span class="jiazhu">魏文帝撰。</span><br/>

徐氏中論六卷<span class="jiazhu">徐幹撰。</span><br/>

去伐論集三卷<span class="jiazhu">王粲撰。</span><br/>

杜氏體論四卷<span class="jiazhu">杜恕撰。</span><br/>

顧子新語五卷<span class="jiazhu">顧譚撰。</span><br/>

通語十卷<span class="jiazhu">文禮撰，殷興續<span class="jiaozhusup">「興」字各本原作「奧」，據隋志、新志改。</span>。</span><br/>

集誡二卷<span class="jiazhu">諸葛亮撰。</span><br/>

典訓十卷<span class="jiazhu">陸景撰。</span><br/>

譙子法訓八卷<span class="jiazhu">譙周撰。</span><br/>

古今通論三卷<span class="jiazhu">王嬰撰。</span><br/>

周生烈子五卷<span class="jiazhu">周生烈志。</span><br/>

譙子五教五卷<span class="jiazhu">譙周撰。</span><br/>

袁子正論二十卷<span class="jiazhu">袁準撰。</span><br/>

袁子正書二十五卷<span class="jiazhu">袁準撰。</span><br/>

孫氏成敗志三卷<span class="jiazhu">孫毓撰。</span><br/>

新論十卷<span class="jiazhu">夏侯湛撰。</span><br/>

物理論十六卷<span class="jiazhu">楊泉撰。</span><br/>

太元經十四卷<span class="jiazhu">楊泉撰，劉緝注。</span><br/>

新論十卷<span class="jiazhu">華譚撰。</span><br/>

志林新書二十卷<span class="jiazhu">虞喜撰。</span><br/>

後林新書十卷<span class="jiazhu">虞喜撰。</span><br/>

顧子義訓十卷<span class="jiazhu">顧夷撰。</span><br/>

清化經十卷<span class="jiazhu">蔡洪撰。</span><br/>

正言十卷<span class="jiazhu">干寶撰。</span><br/>

要覽五卷<span class="jiazhu">呂竦撰。</span><br/>

立言十卷<span class="jiazhu">干寶撰。</span><br/>

正覽六卷<span class="jiazhu">周捨撰。</span><br/>

缺文十卷<span class="jiazhu">陸澄撰。</span><br/>

魯史欹器圖一卷<span class="jiazhu">劉徽撰。</span><br/>

誡林三卷<span class="jiazhu">綦毋氏撰。</span><br/>

家訓七卷<span class="jiazhu">顏之推撰。</span><br/>

典言四卷<span class="jiazhu">李若等撰。</span><br/>

墳典三十卷<span class="jiazhu">盧辯撰。</span><br/>

中說五卷<span class="jiazhu">王通撰。</span><br/>

讀書記三十二卷<span class="jiazhu">王邵撰。</span><br/>

正訓二十卷<span class="jiazhu">辛德源志。</span><br/>

太宗序志一卷<span class="jiazhu">太宗撰。</span><br/>

帝範四卷<span class="jiazhu">太宗撰，賈行注。</span><br/>

天訓四卷<span class="jiazhu">高宗天皇大帝撰。</span><br/>

紫樞要錄十卷<span class="jiazhu">大聖天后撰。</span><br/>

青宮記要三十卷<span class="jiazhu">天后撰。</span><br/>

少陽正範三十卷<span class="jiazhu">天后撰。</span><br/>

臣軌二卷<span class="jiazhu">天后撰。</span><br/>

百僚新誡四卷<span class="jiazhu">天后撰。</span><br/>

春宮要錄十卷<span class="jiazhu">章懷太子撰。</span><br/>

君臣相發起事三卷<span class="jiazhu">章懷太子撰。</span><br/>

修身要錄十卷<span class="jiazhu">章懷太子撰。</span><br/>

百里昌言二卷<span class="jiazhu">王滂撰。</span><br/>

崔子至言六卷<span class="jiazhu">崔靈童撰。</span><br/>

平臺百一寓言三卷<span class="jiazhu">張大素撰。</span><br/>

女誡一卷<span class="jiazhu">曹大家撰。</span><br/>

內訓二十卷<span class="jiazhu">辛德源、王邵等撰。</span><br/>

女則要錄十卷<span class="jiazhu">文德皇后撰。</span><br/>

鳳樓新誡二十卷<span class="jiazhu">張后撰<span class="jiaozhusup">本書卷六則天紀中，述及其所撰書有鳳樓新誡二十卷，而卷五二張皇后傳中，并未述及其曾撰此書。此題「張后」，疑誤。</span>。</span></p>
<p class="margin4" id="p2"><a class="gg-link" href="#p2" onclick="return changeColor(this);"></a>右儒家二十八部，凡七百七十六卷。</p>
<p id="p3"><a class="gg-link" href="#p3" onclick="return changeColor(this);"></a>老子二卷<span class="jiazhu">老子撰。</span><br/>

老子二卷<span class="jiazhu">河上公注。</span><br/>

老子章句二卷<span class="jiazhu">安丘望之撰。</span><br/>

老子道德經指趣四卷<span class="jiazhu">安丘望之撰。</span><br/>

老子二卷<span class="jiazhu">湘注。</span><br/>

玄言新記道德二卷<span class="jiazhu">王弼注。</span><br/>

老子二卷<span class="jiazhu">鍾會注。</span><br/>

老子二卷<span class="jiazhu">羊祜注。</span><br/>

老子二卷<span class="jiazhu">程韶集注。</span><br/>

老子二卷<span class="jiazhu">王尚注。</span><br/>

老子二卷<span class="jiazhu">蜀才注。</span><br/>

老子二卷<span class="jiazhu">孫登注。</span><br/>

老子二卷<span class="jiazhu">袁真注。</span><br/>

老子二卷<span class="jiazhu">張憑注。</span><br/>

老子二卷<span class="jiazhu">鳩摩羅什注。</span><br/>

老子二卷<span class="jiazhu">釋惠嚴注。</span><br/>

老子四卷<span class="jiazhu">陶弘景注。</span><br/>

老子道德經品四卷<span class="jiazhu">梁曠注。</span><br/>

老子二卷<span class="jiazhu">樹鍾山注。</span><br/>

老子二卷<span class="jiazhu">傅奕注。</span><br/>

老子二卷<span class="jiazhu">楊上善注。</span><br/>

老子集注四卷<span class="jiazhu">張道相集注。</span><br/>

老子二卷<span class="jiazhu">辟閭仁諝注。</span><br/>

老子二卷<span class="jiazhu">成玄英注。</span><br/>

老子二卷<span class="jiazhu">李允愿注。</span><br/>

老子二卷<span class="jiazhu">陳嗣古注。</span><br/>

老子二卷<span class="jiazhu">釋義盈注。</span><br/>

老子道德經集解四卷<span class="jiazhu">任真子注。</span><br/>

老子節解二卷<br/>

老子指歸十四卷<span class="jiazhu">嚴遵志。</span><br/>

老子指歸十三卷<span class="jiazhu">馮廓撰。</span><br/>

老子道德經序訣二卷<span class="jiazhu">葛洪撰。</span><br/>

老子道德簡要義五卷<span class="jiazhu">玄景先生注。</span><br/>

太上玄元皇帝道德經二卷<span class="jiazhu">楊上器撰。</span><br/>

太上老君玄元皇帝聖紀十卷<span class="jiazhu">尹父操撰。</span><br/>

老子章門一卷<br/>

老子玄旨八卷<span class="jiazhu">韓莊撰。</span><br/>

老子玄譜一卷<span class="jiazhu">劉道人撰<span class="jiaozhusup">聞本、殿本、懼盈齋本、局本同；廣本、隋志「道人」作「遺民」。校勘記卷二九云「唐時避諱改『民』為『人』，後又誤『遺』為『道』耳。」</span>。</span><br/>

老子道德論二卷<span class="jiazhu">何晏撰。</span><br/>

老子指例略二卷<br/>

老子道德經義疏四卷<span class="jiazhu">顧歡撰。</span><br/>

老子解釋四卷<span class="jiazhu">羊祜撰。</span><br/>

老子義疏理綱一卷<br/>

老子講疏六卷<span class="jiazhu">梁武帝撰。</span><br/>

老子私記十卷<span class="jiazhu">梁簡文帝撰。</span><br/>

老子講疏四卷<br/>

老子義疏四卷<span class="jiazhu">孟智周撰。</span><br/>

老子述義十卷<span class="jiazhu">賈大隱撰。</span><br/>

老子道德指略論二卷<span class="jiazhu">楊上善撰。</span><br/>

道德經三卷<br/>

略論三卷<span class="jiazhu">楊上善撰。</span><br/>

老子西昇經一卷<br/>

老子黃庭經一卷<br/>

老子探真經一卷<br/>

老君科律一卷<br/>

老子宣時誡一卷<br/>

老子入室經一卷<br/>

老子華蓋觀天訣一卷<br/>

老子消水經一卷<br/>

老子神策百二十條經一卷<br/>

莊子十卷<span class="jiazhu">崔譔注。</span><br/>

又十卷<span class="jiazhu">郭象注。</span><br/>

又二十卷<span class="jiazhu">向秀注。</span><br/>

又二十一卷<span class="jiazhu">司馬彪注。</span><br/>

莊子集解二十卷<span class="jiazhu">李頤集解。</span><br/>

又二十卷<span class="jiazhu">王玄古撰。</span><br/>

莊子十卷<span class="jiazhu">楊上善撰。</span><br/>

莊子講疏三十卷<span class="jiazhu">梁簡文撰。</span><br/>

莊子疏七卷<br/>

南華仙人莊子論三十卷<span class="jiazhu">梁曠撰。</span><br/>

釋莊子論二卷<span class="jiazhu">李充撰。</span><br/>

南華真人道德論三卷<br/>

莊子疏十卷<span class="jiazhu">王穆撰。</span><br/>

莊子音一卷<span class="jiazhu">王穆撰。</span><br/>

莊子文句義二十卷<span class="jiazhu">陸德明撰。</span><br/>

莊子古今正義十卷<span class="jiazhu">馮廓撰。</span><br/>

莊子疏十二卷<span class="jiazhu">成玄英撰。</span><br/>

文子十二卷<br/>

鶡冠子三卷<span class="jiazhu">鶡冠子撰。</span><br/>

列子八卷<span class="jiazhu">列禦寇撰，張湛注。</span><br/>

廣成子十二卷<span class="jiazhu">商洛公撰。</span><br/>

任子道論十卷<span class="jiazhu">任嘏撰。</span><br/>

渾輿經一卷<span class="jiazhu">姖威撰。</span><br/>

唐子十卷<span class="jiazhu">唐滂撰。</span><br/>

蘇子七卷<span class="jiazhu">蘇彥撰。</span><br/>

宣子二卷<span class="jiazhu">宣聘撰。</span><br/>

陸子十卷<span class="jiazhu">陸雲撰。</span><br/>

抱朴子內篇二十卷<span class="jiazhu">葛洪撰。</span><br/>

孫子十二卷<span class="jiazhu">孫綽撰。</span><br/>

顧道士論二卷<span class="jiazhu">顧谷撰。</span><br/>

幽求子三十卷<span class="jiazhu">杜夷撰。</span><br/>

符子三十卷<span class="jiazhu">符朗撰。</span><br/>

賀子十卷<span class="jiazhu">賀道養撰。</span><br/>

真誥十卷<span class="jiazhu">陶弘景撰。</span><br/>

無名子一卷<span class="jiazhu">張太衡撰。</span><br/>

養生要集十卷<span class="jiazhu">張湛撰。</span><br/>

無上祕要七十二卷<br/>

玄書通義十卷<span class="jiazhu">張機撰。</span><br/>

道要三十卷<br/>

登真隱訣二十五卷<span class="jiazhu">陶弘景撰。</span><br/>

同光子八卷<span class="jiazhu">劉無待撰，侯儼注。</span><br/>

牟子二卷<span class="jiazhu">牟融撰。</span><br/>

淨住子二十卷<span class="jiazhu">蕭子良撰，王融頌</span><br/>

統略淨住子二卷<span class="jiazhu">釋道宣撰。</span><br/>

法苑十五卷<span class="jiazhu">釋僧祐撰。</span><br/>

內典博要三十卷<span class="jiazhu">虞孝景撰。</span><br/>

真言要集十卷<span class="jiazhu">釋賢明撰。</span><br/>

歷代三寶記三卷<br/>

修多羅法門二十卷<span class="jiazhu">郭瑜撰。</span><br/>

集古今佛道論衡四卷<span class="jiazhu">釋道宣撰。</span><br/>

六趣論六卷<span class="jiazhu">楊上善撰。</span><br/>

十門辯惑論二卷<span class="jiazhu">釋復禮志。</span><br/>

經論纂要十卷<span class="jiazhu">駱子義撰。</span><br/>

通惑決疑錄二卷<span class="jiazhu">釋道宣撰。</span><br/>

夷夏論二卷<span class="jiazhu">顧歡撰。</span><br/>

笑道論三卷<span class="jiazhu">甄鸞撰。</span><br/>

齊三教論七卷<span class="jiazhu">衛元嵩撰。</span><br/>

辯正論八卷<span class="jiazhu">釋法琳撰。</span><br/>

破邪論三卷<span class="jiazhu">釋法琳撰。</span><br/>

三教詮衡十卷<span class="jiazhu">楊上善撰。</span><br/>

甄正論三卷<span class="jiazhu">杜乂撰。</span><br/>

心鏡論十卷<span class="jiazhu">李思慎撰。</span><br/>

崇正論六卷<span class="jiazhu">釋彥琮撰。</span></p>
<p class="margin4" id="p4"><a class="gg-link" href="#p4" onclick="return changeColor(this);"></a>右道家一百二十五部，老子六十一家，莊子十七家，道釋諸說四十七家，凡九百六十卷。</p>
<p id="p5"><a class="gg-link" href="#p5" onclick="return changeColor(this);"></a>管子十八卷<span class="jiazhu">管夷吾撰。</span><br/>

商子五卷<span class="jiazhu">商鞅撰。</span><br/>

慎子十卷<span class="jiazhu">慎到撰，滕輔注。</span><br/>

申子三卷<span class="jiazhu">申不害撰。</span><br/>

韓子二十卷<span class="jiazhu">韓非撰。</span><br/>

晁氏新書三卷<span class="jiazhu">晁錯撰。</span><br/>

崔氏政論五卷<span class="jiazhu">崔寔撰。</span><br/>

劉氏法言十卷<span class="jiazhu">劉邵撰。</span><br/>

劉氏正論五卷<span class="jiazhu">劉廙撰。</span><br/>

阮子正論五卷<span class="jiazhu">阮武撰。</span><br/>

桓氏代要論十卷<span class="jiazhu">桓範撰。</span><br/>

陳子要言十四卷<span class="jiazhu">陳融撰。</span><br/>

治道集十卷<span class="jiazhu">李文博撰。</span><br/>

春秋決獄十卷<span class="jiazhu">董仲舒撰。</span><br/>

五經析疑三十卷<span class="jiazhu">邯鄲綽撰。</span></p>
<p class="margin4" id="p6"><a class="gg-link" href="#p6" onclick="return changeColor(this);"></a>右法家十五部，凡一百五十八卷。</p>
<p id="p7"><a class="gg-link" href="#p7" onclick="return changeColor(this);"></a>鄧析子一卷<span class="jiazhu">鄧析撰。</span><br/>

尹文子二卷<span class="jiazhu">尹文子撰。</span><br/>

公孫龍子三卷<span class="jiazhu">公孫龍撰。</span><br/>

又一卷<span class="jiazhu">賈大隱注。</span><br/>

又一卷<span class="jiazhu">陳嗣古注。</span><br/>

人物志三卷<span class="jiazhu">劉邵撰。</span><br/>

又三卷<span class="jiazhu">劉邵撰，劉炳注。</span><br/>

士緯十卷<span class="jiazhu">姚信撰。</span><br/>

士操一卷<span class="jiazhu">魏文帝撰。</span><br/>

九州人士論一卷<span class="jiazhu">盧毓撰。</span><br/>

兼名苑十卷<span class="jiazhu">釋遠年撰。</span><br/>

辯名苑十卷<span class="jiazhu">范謐撰。</span></p>
<p class="margin4" id="p8"><a class="gg-link" href="#p8" onclick="return changeColor(this);"></a>右名家十二部，凡五十六卷。</p>
<p id="p9"><a class="gg-link" href="#p9" onclick="return changeColor(this);"></a>墨子十五卷<span class="jiazhu">墨翟撰。</span><br/>

胡非子一卷<span class="jiazhu">胡非子撰。</span></p>
<p class="margin4" id="p10"><a class="gg-link" href="#p10" onclick="return changeColor(this);"></a>右墨家二部，凡一十六卷。</p>
<p id="p11"><a class="gg-link" href="#p11" onclick="return changeColor(this);"></a>鬼谷子二卷<span class="jiazhu">蘇秦撰。</span><br/>

又三卷<span class="jiazhu">樂臺撰。</span><br/>

又三卷<span class="jiazhu">尹知章注。</span><br/>

補闕子十卷<span class="jiazhu">梁元帝撰。</span></p>
<p class="margin4" id="p12"><a class="gg-link" href="#p12" onclick="return changeColor(this);"></a>右縱橫家四部，凡十八卷。</p>
<p id="p13"><a class="gg-link" href="#p13" onclick="return changeColor(this);"></a>尸子二十卷<span class="jiazhu">尸佼撰。</span><br/>

尉繚子六卷<span class="jiazhu">尉繚子撰。</span><br/>

呂氏春秋二十六卷<span class="jiazhu">呂不韋撰。</span><br/>

淮南商詁二十一卷<span class="jiazhu">劉安撰。</span><br/>

淮南子注解二十一卷<span class="jiazhu">高誘撰。</span><br/>

淮南鴻烈音二卷<span class="jiazhu">高誘撰。</span><br/>

三將軍論一卷<span class="jiazhu">嚴尤撰。</span><br/>

論衡三十卷<span class="jiazhu">王充撰。</span><br/>

風俗通義三十卷<span class="jiazhu">應劭撰。</span><br/>

仲長子昌言十卷<span class="jiazhu">仲長統撰。</span><br/>

萬機論八卷<span class="jiazhu">蔣濟撰。</span><br/>

篤論四卷<span class="jiazhu">杜恕撰。</span><br/>

芻蕘論五卷<span class="jiazhu">鍾會撰。</span><br/>

傅子一百二十卷<span class="jiazhu">傅玄撰。</span><br/>

默記三卷<span class="jiazhu">張儼撰。</span><br/>

新言五卷<span class="jiazhu">裴玄撰。</span><br/>

新義十八卷<span class="jiazhu">劉欽撰。</span><br/>

秦子三卷<span class="jiazhu">秦菁撰。</span><br/>

誓論三十卷<span class="jiazhu">張儼撰。</span><br/>

說林五卷<span class="jiazhu">孔衍撰。</span><br/>

又二十卷<span class="jiazhu">張大素撰。</span><br/>

抱朴子外篇五十卷<span class="jiazhu">葛洪撰。</span><br/>

時務論十二卷<span class="jiazhu">楊偉撰。</span><br/>

古今善言三十卷<span class="jiazhu">范泰撰。</span><br/>

記聞三卷<span class="jiazhu">徐益壽撰。</span><br/>

何子五卷<span class="jiazhu">何楷撰。</span><br/>

劉子十卷<span class="jiazhu">劉勰撰。</span><br/>

金樓子十卷<span class="jiazhu">梁元帝撰。</span><br/>

語麗十卷<span class="jiazhu">朱澹遠撰。</span><br/>

袖中記一卷<br/>

要覽三卷<span class="jiazhu">陸士衡撰。</span><br/>

古今注五卷<span class="jiazhu">崔豹撰。</span><br/>

採璧記三卷<span class="jiazhu">庾肩吾撰。</span><br/>

新略十卷<span class="jiazhu">韋道孫撰。</span><br/>

名數十卷<span class="jiazhu">徐陵撰。</span><br/>

典墳數十卷<span class="jiazhu">范謐撰。</span><br/>

荊楚歲時記十卷<span class="jiazhu">宗懍撰。</span><br/>

又二卷<span class="jiazhu">杜公瞻撰。</span><br/>

玉燭寶典十二卷<span class="jiazhu">杜臺卿撰。</span><br/>

四時錄十二卷<span class="jiazhu">王氏撰。</span><br/>

物始十卷<span class="jiazhu">謝昊撰。</span><br/>

事始三卷<span class="jiazhu">劉孝孫撰。</span><br/>

古今辯作錄三卷<br/>

文章始一卷<span class="jiazhu">任昉撰，張績補。</span><br/>

續文章始一卷<span class="jiazhu">姚察撰。</span><br/>

戚苑纂要十卷<span class="jiazhu">劉揚名撰。</span><br/>

張掖郡玄石圖一卷<span class="jiazhu">孟眾撰。</span><br/>

瑞應圖記二卷<span class="jiazhu">孫柔之撰。</span><br/>

張掖郡玄石圖一卷<span class="jiazhu">高堂隆撰。</span><br/>

瑞應圖讚三卷<span class="jiazhu">熊理撰。</span><br/>

祥瑞圖十卷<br/>

符瑞圖十卷<span class="jiazhu">顧野王撰。</span><br/>

皇隋靈感志十卷<span class="jiazhu">王邵撰。</span><br/>

皇隋瑞文十四卷<span class="jiazhu">許善心撰。</span><br/>

諫林十卷<span class="jiazhu">何望之撰。</span><br/>

善諫二卷<span class="jiazhu">虞通之撰。</span><br/>

諫事五卷<span class="jiazhu">魏徵撰。</span><br/>

諫苑三十卷<span class="jiazhu">于志寧撰。</span><br/>

子林二十卷<span class="jiazhu">孟儀撰。</span><br/>

子鈔三十卷<span class="jiazhu">沈約撰。</span><br/>

又三十卷<span class="jiazhu">庾仲容撰。</span><br/>

子林三十卷<span class="jiazhu">薛克構撰。</span><br/>

述正論十三卷<span class="jiazhu">陸澄撰。</span><br/>

博覽十五卷<br/>

文府七卷<span class="jiazhu">徐陵撰，宗道寧注。</span><br/>

翰墨林十卷<br/>

群書理要五十卷<span class="jiazhu">魏徵撰。</span><br/>

麟閣詞英六十卷<span class="jiazhu">高宗敕撰。</span><br/>

四部言心十卷<span class="jiazhu">劉守敬撰。</span></p>
<p class="margin4" id="p14"><a class="gg-link" href="#p14" onclick="return changeColor(this);"></a>右雜家七十一部，凡九百八十二卷。</p>
<p id="p15"><a class="gg-link" href="#p15" onclick="return changeColor(this);"></a>氾勝之書二卷<span class="jiazhu">氾勝之撰。</span><br/>

四人月令一卷<span class="jiazhu">崔寔撰。</span><br/>

齊人要術十卷<span class="jiazhu">賈思勰撰。</span><br/>

竹譜一卷<span class="jiazhu">戴凱之撰。</span><br/>

錢譜一卷<span class="jiazhu">顧烜撰。</span><br/>

禁苑實錄一卷<br/>

種植法七十七卷<span class="jiazhu">諸葛穎撰。</span><br/>

兆人本業三卷<span class="jiazhu">天后撰。</span><br/>

相鶴經一卷<span class="jiazhu">浮丘公撰。</span><br/>

鷙擊錄二十卷<span class="jiazhu">堯須跂撰。</span><br/>

鷹經一卷<br/>

蠶經一卷<br/>

相馬經一卷<span class="jiazhu">伯樂撰。</span><br/>

又二卷<br/>

又二卷<span class="jiazhu">徐成等撰。</span><br/>

相馬經六十卷<span class="jiazhu">諸葛穎等撰。</span><br/>

相牛經一卷<span class="jiazhu">甯戚撰。</span><br/>

相貝經一卷<br/>

養魚經一卷<span class="jiazhu">范蠡撰。</span></p>
<p class="margin4" id="p16"><a class="gg-link" href="#p16" onclick="return changeColor(this);"></a>右農家二十部，凡一百九十二卷。</p>
<p id="p17"><a class="gg-link" href="#p17" onclick="return changeColor(this);"></a>鬻子一卷<span class="jiazhu">鬻熊撰。</span><br/>

燕丹子三卷<span class="jiazhu">燕太子撰。</span><br/>

笑林三卷<span class="jiazhu">邯鄲淳撰。</span><br/>

博物志十卷<span class="jiazhu">張華撰。</span><br/>

郭子三卷<span class="jiazhu">郭澄之撰，賈泉注。</span><br/>

世說八卷<span class="jiazhu">劉義慶撰。</span><br/>

續世說十卷<span class="jiazhu">劉孝標撰。</span><br/>

小說十卷<span class="jiazhu">劉義慶撰。</span><br/>

小說十卷<span class="jiazhu">殷芸撰。</span><br/>

釋俗語八卷<span class="jiazhu">劉霽撰<span class="jiaozhusup">「霽」字各本原作「齊」，據隋志及梁書卷四七劉霽傳改。</span>。</span><br/>

辨林二十卷<span class="jiazhu">蕭賁撰。</span><br/>

酒孝經一卷<span class="jiazhu">劉炫定撰。</span><br/>

座右方三卷<span class="jiazhu">庾元威撰。</span><br/>

啟顏錄十卷<span class="jiazhu">侯白撰。</span></p>
<p class="margin4" id="p18"><a class="gg-link" href="#p18" onclick="return changeColor(this);"></a>右小說家十三部，凡九十卷。</p>
<p id="p19"><a class="gg-link" href="#p19" onclick="return changeColor(this);"></a>周髀一卷<span class="jiazhu">趙嬰注。</span><br/>

又一卷<span class="jiazhu">甄鸞注。</span><br/>

又二卷<span class="jiazhu">李淳風撰。</span><br/>

靈憲圖一卷<span class="jiazhu">張衡撰。</span><br/>

渾天儀一卷<span class="jiazhu">張衡撰。</span><br/>

渾天象注一卷<span class="jiazhu">王蕃撰。</span><br/>

昕天論一卷<span class="jiazhu">姚信撰。</span><br/>

石氏星經簿贊一卷<span class="jiazhu">石申甫撰。</span><br/>

安天論一卷<span class="jiazhu">虞喜撰。</span><br/>

甘氏四七法一卷<span class="jiazhu">甘德撰。</span><br/>

論二十八宿度數一卷<br/>

荊州星占二卷<span class="jiazhu">劉表撰。</span><br/>

又二十卷<span class="jiazhu">劉叡撰。</span><br/>

天文集占七卷<span class="jiazhu">陳卓撰。</span><br/>

四方星占一卷<span class="jiazhu">陳卓撰。</span><br/>

五星占二卷<span class="jiazhu">陳卓撰。</span><br/>

天文集占三卷<br/>

天文錄三十卷<span class="jiazhu">祖暅之撰。</span><br/>

天文橫圖一卷<span class="jiazhu">高文洪撰。</span><br/>

天文雜占一卷<span class="jiazhu">吳雲撰。</span><br/>

星占三十三卷<span class="jiazhu">孫僧化撰。</span><br/>

十二次二十八宿星占十二卷<span class="jiazhu">史崇撰。</span><br/>

乙巳占十卷<span class="jiazhu">李淳風撰。</span><br/>

靈臺祕苑一百二十卷<span class="jiazhu">庾季才撰。</span><br/>

玄機內事七卷<span class="jiazhu">逢行珪撰。</span></p>
<p class="margin4" id="p20"><a class="gg-link" href="#p20" onclick="return changeColor(this);"></a>右天文二十六家，凡二百六十卷。</p>
<p id="p21"><a class="gg-link" href="#p21" onclick="return changeColor(this);"></a>三統曆一卷<span class="jiazhu">劉歆撰。</span><br/>

乾象曆三卷<span class="jiazhu">闞澤注，闞洋撰。</span><br/>

魏景初曆三卷<span class="jiazhu">楊褘撰<span class="jiaozhusup">「褘」字隋志、新志作「偉」。</span>。</span><br/>

四分曆一卷<br/>

乾象曆術三卷<span class="jiazhu">劉洪撰。</span><br/>

乾象曆三卷<br/>

宋元嘉曆二卷<span class="jiazhu">何承天撰。</span><br/>

梁大同曆一卷<span class="jiazhu">虞㵌撰。</span><br/>

後魏永安曆一卷<span class="jiazhu">孫僧化撰。</span><br/>

後魏武定曆一卷<br/>

北齊天保曆一卷<span class="jiazhu">宋景業撰。</span><br/>

周天象曆二卷<span class="jiazhu">王琛撰。</span><br/>

隋開皇曆一卷<span class="jiazhu">劉孝孫撰。</span><br/>

又一卷<span class="jiazhu">李德林撰。</span><br/>

隋大業曆一卷<span class="jiazhu">張冑玄撰。</span><br/>

皇極曆一卷<span class="jiazhu">劉焯撰。</span><br/>

又一卷<span class="jiazhu">李淳風撰。</span><br/>

河西壬辰元曆一卷<span class="jiazhu">趙O撰。</span><br/>

河西甲寅元曆一卷<span class="jiazhu">李淳風撰。</span><br/>

大唐麟德曆一卷<br/>

大唐光宅曆草十卷<br/>

周甲子元曆一卷<br/>

齊甲子曆一卷<br/>

大唐甲子元辰曆一卷<span class="jiazhu">瞿曇撰。</span><br/>

大唐戊寅曆一卷<br/>

陳七曜曆五卷<span class="jiazhu">吳伯善撰。</span><br/>

七曜本起曆二卷<br/>

七曜曆算二卷<span class="jiazhu">甄鸞撰。</span><br/>

七曜雜術二卷<span class="jiazhu">劉孝孫撰。</span><br/>

七曜曆疏三卷<span class="jiazhu">張冑玄撰。</span><br/>

曆疏一卷<span class="jiazhu">崔浩撰。</span><br/>

曆術一卷<span class="jiazhu">甄鸞撰。</span><br/>

玄曆術一卷<span class="jiazhu">張冑玄撰。</span><br/>

刻漏經一卷<span class="jiazhu">何承天撰。</span><br/>

又一卷<span class="jiazhu">朱史撰。</span><br/>

又一卷<span class="jiazhu">宋景撰。</span><br/>

大唐刻漏經一卷<br/>

九章算經一卷<span class="jiazhu">徐岳撰。</span><br/>

九章重差一卷<span class="jiazhu">劉向撰。</span><br/>

九章重差圖一卷<span class="jiazhu">劉徽撰。</span><br/>

九章算經九卷<span class="jiazhu">甄鸞撰。</span><br/>

九章雜算文二卷<span class="jiazhu">劉祐撰。</span><br/>

九章術疏九卷<span class="jiazhu">宋泉之撰。</span><br/>

五曹算經五卷<span class="jiazhu">甄鸞撰。</span><br/>

孫子算經三卷<span class="jiazhu">甄鸞撰注。</span><br/>

海島算經一卷<span class="jiazhu">劉徽撰。</span><br/>

張丘建算經一卷<span class="jiazhu">甄鸞撰。</span><br/>

夏侯陽算經三卷<span class="jiazhu">甄鸞注。</span><br/>

數術記遺一卷<span class="jiazhu">徐岳撰，甄鸞注。</span><br/>

三等數一卷<span class="jiazhu">董泉撰，甄鸞注。</span><br/>

算經要用百法一卷<span class="jiazhu">徐岳撰。</span><br/>

綴術五卷<span class="jiazhu">祖沖之撰，李淳風注。</span><br/>

五曹算經三卷<span class="jiazhu">甄鸞撰<span class="jiaozhusup">「三卷」，新志作「五卷」。校勘記卷二九云：「按甄鸞所注五曹算經五卷，已見於上文，則此處三卷之書，必非甄鸞所撰。」</span>。</span><br/>

七經算術通義七卷<span class="jiazhu">陰景愉撰。</span><br/>

緝古算術四卷<span class="jiazhu">王孝通撰，李淳風注。</span><br/>

算經表序一卷</p>
<p class="margin4" id="p22"><a class="gg-link" href="#p22" onclick="return changeColor(this);"></a>右曆算五十八部，凡一百六十七卷。</p>
<p id="p23"><a class="gg-link" href="#p23" onclick="return changeColor(this);"></a>黃帝問玄女法三卷<span class="jiazhu">玄女撰。</span><br/>

太公陰謀三卷<br/>

太公金匱二卷<br/>

太公六韜六卷<br/>

司馬法三卷<span class="jiazhu">田穰苴撰。</span><br/>

孫子兵法十三卷<span class="jiazhu">孫武撰，魏武帝注。</span><br/>

又二卷<span class="jiazhu">孟氏解。</span><br/>

又二卷<span class="jiazhu">沈友注。</span><br/>

黃石公三略三卷<br/>

三略訓三卷<br/>

張良經一卷<span class="jiazhu">張良撰。</span><br/>

雜兵法二十四卷<br/>

兵法捷要七卷<span class="jiazhu">魏武帝撰。</span><br/>

兵法要略十卷<span class="jiazhu">魏文帝撰。</span><br/>

兵記十二卷<span class="jiazhu">司馬彪撰。</span><br/>

兵林六卷<span class="jiazhu">孔衍撰。</span><br/>

玉韜十卷<span class="jiazhu">梁元帝撰。</span><br/>

真人水鏡十卷<span class="jiazhu">陶弘景撰。</span><br/>

握鏡一卷<span class="jiazhu">陶弘景撰。</span><br/>

兵書要略十卷<span class="jiazhu">宇文憲撰。</span><br/>

太一兵法一卷<br/>

太公陰謀三十六用一卷<br/>

伍子胥兵法一卷<br/>

吳孫子三十二壘經一卷<br/>

玉帳經一卷<br/>

黃石公陰謀乘斗魁剛行軍祕一卷<br/>

武德圖五兵八陣法要一卷<br/>

三陰圖一卷<br/>

黃帝太公三宮法要訣一卷<br/>

張氏七篇七卷<span class="jiazhu">張良撰。</span><br/>

承神兵書八卷<br/>

兵機十五卷<br/>

兵書要略一卷<br/>

新授兵書三十卷<span class="jiazhu">隋高祖撰。</span><br/>

六軍鏡三卷<span class="jiazhu">李靖撰。</span><br/>

用兵撮要二卷<br/>

兵春秋一卷<br/>

許子新書軍勝十卷<br/>

金海四十七卷<span class="jiazhu">蕭吉撰。</span><br/>

王佐祕珠五卷<span class="jiazhu">樂產撰。</span><br/>

金韜十卷<span class="jiazhu">劉祐撰。</span><br/>

懸鏡十卷<span class="jiazhu">李淳風撰。</span><br/>

龍武玄兵圖二卷<span class="jiazhu">解忠鯁撰。</span><br/>

臨戎孝經二卷<span class="jiazhu">員半千撰。</span></p>
<p class="margin4" id="p24"><a class="gg-link" href="#p24" onclick="return changeColor(this);"></a>右兵書四十五部，凡二百八十九卷。</p>
<p id="p25"><a class="gg-link" href="#p25" onclick="return changeColor(this);"></a>焦氏周易林十六卷<span class="jiazhu">焦贛撰。</span><br/>

京氏周易四時候二卷<br/>

京氏周易飛候六卷<br/>

京氏周易混沌四卷<br/>

京氏周易錯卦八卷<span class="jiazhu">京房撰。</span><br/>

費氏周易林二卷<span class="jiazhu">費直撰。</span><br/>

崔氏周易林十六卷<br/>

許氏周易雜占七卷<span class="jiazhu">許峻撰。</span><br/>

周易參同契二卷<span class="jiazhu">魏伯陽撰。</span><br/>

周易五相類一卷<span class="jiazhu">魏伯陽撰。</span><br/>

周易林四卷<span class="jiazhu">管輅撰。</span><br/>

周易雜占八卷<span class="jiazhu">尚廣撰。</span><br/>

徐氏周易筮占二十四卷<span class="jiazhu">徐苗撰。</span><br/>

周易立成占六卷<br/>

武氏周易雜占八卷<span class="jiazhu">武氏撰。</span><br/>

周易集林十二卷<span class="jiazhu">伏曼容撰。</span><br/>

又一卷<span class="jiazhu">伏氏撰。</span><br/>

連山三十卷<span class="jiazhu">梁元帝撰。</span><br/>

易林十四卷<br/>

新易林占三卷<span class="jiazhu">杜氏撰。</span><br/>

周易雜占筮決文二卷<span class="jiazhu">梁運撰。</span><br/>

周易新林一卷<br/>

周易林七卷<span class="jiazhu">張滿撰。</span><br/>

易律曆一卷<br/>

周易服藥法一卷<br/>

周易洞林解三卷<span class="jiazhu">郭璞撰。</span><br/>

洞林三卷<span class="jiazhu">梁元帝撰。</span><br/>

易三備三卷<br/>

又一卷<br/>

易髓一卷<br/>

易腦一卷<span class="jiazhu">郭氏撰。</span><br/>

孝經元辰二卷<br/>

推元辰厄命一卷<br/>

元辰章三卷<br/>

六甲周天曆一卷<span class="jiazhu">孫僧化作。</span><br/>

風角要候一卷<span class="jiazhu">翼奉撰。</span><br/>

風角六情訣一卷<span class="jiazhu">王琛撰。</span><br/>

風角十卷<br/>

風角鳥情二卷<span class="jiazhu">劉孝恭撰。</span><br/>

鳥情占一卷<br/>

鳥情逆占一卷<span class="jiazhu">管輅撰。</span><br/>

九宮經解二卷<br/>

九宮行碁經三卷<span class="jiazhu">鄭玄撰。</span><br/>

九宮行碁立成一卷<span class="jiazhu">王琛撰。</span><br/>

逆刺三卷<span class="jiazhu">京房撰。</span><br/>

婚嫁書二卷<br/>

推產婦何時產法一卷<span class="jiazhu">王琛撰。</span><br/>

產圖一卷<span class="jiazhu">崔知悌撰。</span><br/>

登壇經一卷<br/>

太一大遊曆二卷<br/>

大遊太一曆一卷<br/>

曜靈經一卷<br/>

七政曆一卷<br/>

六壬曆一卷<br/>

靈寶登圖一卷<br/>

推二十四氣曆一卷<br/>

太一曆一卷<br/>

式經一卷<span class="jiazhu">宋琨撰。</span><br/>

九旗飛變一卷<span class="jiazhu">鄭玄撰，李淳風注。</span><br/>

太史公萬歲曆一卷<span class="jiazhu">司馬談撰。</span><br/>

萬歲曆祠二卷<br/>

千歲曆祠二卷<span class="jiazhu">任氏撰。</span><br/>

黃帝飛鳥曆一卷<span class="jiazhu">張衡撰。</span><br/>

太乙飛鳥曆一卷<br/>

堪輿曆注二卷<br/>

黃帝四序堪輿二卷<span class="jiazhu">殷紹撰。</span><br/>

遁甲經一卷<br/>

遁甲文一卷<span class="jiazhu">伍子胥撰。</span><br/>

遁甲囊中經一卷<br/>

三元遁甲圖三卷<span class="jiazhu">葛洪撰。</span><br/>

遁甲萬一訣三卷<br/>

遁甲立成圖二卷<br/>

遁甲立成法三卷<br/>

遁甲九宮八門圖一卷<br/>

遁甲開山圖一卷<span class="jiazhu">王琛撰。</span><br/>

又二卷<span class="jiazhu">榮氏撰。</span><br/>

白澤圖一卷<br/>

武王須臾二卷<br/>

師曠占書一卷<br/>

東方朔占書一卷<br/>

范子問計然十五卷<span class="jiazhu">范蠡問，計然答。</span><br/>

淮南王萬畢術一卷<span class="jiazhu">劉安撰。</span><br/>

神樞靈轄十卷<span class="jiazhu">樂產選。</span><br/>

祿命書二十卷<span class="jiazhu">劉孝恭撰。</span><br/>

又二卷<span class="jiazhu">王琛撰。</span><br/>

五行記五卷<span class="jiazhu">蕭吉撰。</span><br/>

五姓宅經二卷<br/>

陰陽書五十卷<span class="jiazhu">呂才撰。</span><br/>

青烏子三卷<br/>

葬經八卷<br/>

又十卷<br/>

又二卷<span class="jiazhu">蕭吉撰。</span><br/>

葬書地脈經一卷<br/>

墓書五陰一卷<br/>

雜墓圖一卷<br/>

墓圖立成一卷<br/>

六甲冢名雜忌要訣二卷<br/>

五姓墓圖要訣五卷<span class="jiazhu">孫氏撰。</span><br/>

壇中伏尸一卷<br/>

玄女彈五音法相冢經一卷<span class="jiazhu">胡君撰。</span><br/>

新撰陰陽書三十卷<span class="jiazhu">王粲撰。</span><br/>

龜經三卷<span class="jiazhu">柳彥詢撰。</span><br/>

又一卷<span class="jiazhu">劉寶真撰。</span><br/>

又一卷<span class="jiazhu">王弘禮撰。</span><br/>

又一卷<span class="jiazhu">莊道名撰。</span><br/>

又一卷<span class="jiazhu">孫思邈撰。</span><br/>

百怪書一卷<br/>

祠灶經一卷<br/>

解文一卷<br/>

占夢書二卷<br/>

又三卷<span class="jiazhu">周宣撰。</span><br/>

玄悟經三卷<span class="jiazhu">李淳風撰。</span></p>
<p class="margin4" id="p26"><a class="gg-link" href="#p26" onclick="return changeColor(this);"></a>右五行一百一十三部，凡四百八十五卷。</p>
<p id="p27"><a class="gg-link" href="#p27" onclick="return changeColor(this);"></a>投壺經一卷<span class="jiazhu">郝沖、虞譚法撰。</span><br/>

大小博法二卷<br/>

皇博經一卷<span class="jiazhu">魏文帝撰。</span><br/>

大博經行碁戲法二卷<br/>

小博經一卷<span class="jiazhu">鮑宏撰。</span><br/>

博塞經一卷<span class="jiazhu">鮑宏撰。</span><br/>

二儀簿經一卷<span class="jiazhu">隋煬帝撰。</span><br/>

大博經二卷<span class="jiazhu">呂才撰。</span><br/>

碁勢六卷<br/>

碁品五卷<span class="jiazhu">范汪等注。</span><br/>

圍碁後九品序錄一卷<br/>

竹苑仙碁圖一卷<br/>

碁評一卷<span class="jiazhu">梁武帝撰。</span><br/>

象經一卷<span class="jiazhu">周武帝撰。</span><br/>

又一卷<span class="jiazhu">何妥撰。</span><br/>

又一卷<span class="jiazhu">王裕撰。</span><br/>

今古術藝十五卷</p>
<p class="margin4" id="p28"><a class="gg-link" href="#p28" onclick="return changeColor(this);"></a>右雜藝術一十八部，凡四十四卷。</p>
<p id="p29"><a class="gg-link" href="#p29" onclick="return changeColor(this);"></a>皇覽一百二十二卷<span class="jiazhu">何承天撰。</span><br/>

又八十四卷<span class="jiazhu">徐爰并合。</span><br/>

類苑一百二十卷<span class="jiazhu">劉孝標撰。</span><br/>

壽光書苑二百卷<span class="jiazhu">劉香撰。</span><br/>

華林編略六百卷<span class="jiazhu">徐勉撰。</span><br/>

修文殿御覽三百六十卷<br/>

長洲玉鏡一百三十八卷<span class="jiazhu">虞綽等撰。</span><br/>

藝文類聚一百卷<span class="jiazhu">歐陽詢等撰。</span><br/>

北堂書抄一百七十三卷<span class="jiazhu">虞世南撰。</span><br/>

要錄六十卷<br/>

書圖泉海七十卷<span class="jiazhu">張氏撰。</span><br/>

檢事書一百六十卷<br/>

帝王要覽二十卷<br/>

玉藻瓊林一百卷<span class="jiazhu">孟利貞撰。</span><br/>

玄覽一百卷<span class="jiazhu">天后撰。</span><br/>

累璧四百卷<span class="jiazhu">許敬宗撰。</span><br/>

碧玉芳林四百五十卷<span class="jiazhu">孟利貞撰。</span><br/>

策府五百八十二卷<span class="jiazhu">張大素撰。</span><br/>

玄門寶海一百二十卷<span class="jiazhu">諸葛穎撰。</span><br/>

文思博要并目一千二百一十二卷<span class="jiazhu">張大素撰<span class="jiaozhusup">殿本考證云「新書高士廉等十六人奉詔撰，無張大素名，當從新書。」</span>。</span><br/>

三教珠英并目一千三百一十三卷<span class="jiazhu">張昌宗等撰。</span></p>
<p class="margin4" id="p30"><a class="gg-link" href="#p30" onclick="return changeColor(this);"></a>右類事二十二部，凡七千八十四卷。</p>
<p id="p31"><a class="gg-link" href="#p31" onclick="return changeColor(this);"></a>黃帝三部針經十三卷<span class="jiazhu">皇甫謐撰。</span><br/>

黃帝八十一難經一卷<span class="jiazhu">秦越人撰。</span><br/>

赤烏神針經一卷<span class="jiazhu">張子存撰。</span><br/>

黃帝明堂經三卷<br/>

黃帝鍼灸經十二卷<br/>

明堂圖三卷<span class="jiazhu">秦承祖撰。</span><br/>

龍銜素針經并孔穴蝦蟆圖三卷<br/>

黃帝素問八卷<br/>

黃帝內經明堂十三卷<br/>

黃帝雜注針經一卷<br/>

黃帝十二經脈明堂五藏圖一卷<br/>

黃帝十二經明堂偃側人圖十二卷<br/>

黃帝針經十卷<br/>

黃帝明堂三卷<br/>

黃帝九靈經十二卷<span class="jiazhu">靈寶注。</span><br/>

玉匱針經十二卷<br/>

黃帝內經太素三十卷<span class="jiazhu">楊上善注。</span><br/>

三部四時五臟辨候診色脈經一卷<br/>

黃帝內經明堂類成十三卷<span class="jiazhu">楊上善撰。</span><br/>

黃帝明堂經三卷<span class="jiazhu">楊玄孫撰注。</span><br/>

灸經一卷<br/>

鈴和子十卷<span class="jiazhu">賈和光撰。</span><br/>

脈經訣三卷<span class="jiazhu">徐氏撰。</span><br/>

脈經二卷<br/>

五藏訣一卷<br/>

五藏論一卷</p>
<p class="margin4" id="p32"><a class="gg-link" href="#p32" onclick="return changeColor(this);"></a>右明堂經脈二十六家，凡一百七十三卷。</p>
<p id="p33"><a class="gg-link" href="#p33" onclick="return changeColor(this);"></a>神農本草三卷<br/>

桐君藥錄三卷<span class="jiazhu">桐君撰。</span><br/>

雷公藥對二卷<br/>

藥類二卷<br/>

本草用藥要妙二卷<br/>

本草病源合藥節度五卷<br/>

本草要術三卷<br/>

本草藥性三卷<span class="jiazhu">甄立言撰。</span><br/>

療癰疽耳眼本草要妙五卷<br/>

種芝經九卷<br/>

芝草圖一卷<br/>

吳氏本草因六卷<span class="jiazhu">吳普撰。</span><br/>

李氏本草三卷<br/>

名醫別錄三卷<br/>

藥目要用二卷<br/>

本草集經七卷<span class="jiazhu">陶弘景撰。</span><br/>

靈秀本草圖六卷<span class="jiazhu">原平仲撰。</span><br/>

諸藥異名十卷<span class="jiazhu">釋行智撰。</span><br/>

四時採取諸藥及合和四卷<br/>

本草圖經七卷<span class="jiazhu">蘇敬撰。</span><br/>

新修本草二十一卷<span class="jiazhu">蘇敬撰。</span><br/>

新修本草圖一十六卷<span class="jiazhu">蘇敬等撰。</span><br/>

本草音三卷<span class="jiazhu">蘇敬等撰。</span><br/>

本草音義二卷<span class="jiazhu">殷子嚴撰。</span><br/>

太清神丹中經三卷<br/>

太清神仙服食經五卷<br/>

又一卷<span class="jiazhu">抱朴子撰。</span><br/>

太清璿璣文七卷<span class="jiazhu">沖和子撰。</span><br/>

金匱仙藥錄三卷<span class="jiazhu">京里先生撰。</span><br/>

神仙服食經十二卷<span class="jiazhu">京里先生撰。</span><br/>

太清諸丹要錄集四卷<br/>

神仙藥食經一卷<br/>

神仙服食方十卷<br/>

神仙服食藥方十卷<br/>

服玉法并禁忌一卷<br/>

太清諸草木方集要三卷<br/>

太清玉石丹藥要集三卷<span class="jiazhu">陶弘景撰。</span><br/>

太一鐵胤神丹方三卷<span class="jiazhu">蘇遊撰。</span><br/>

養生要集十卷<span class="jiazhu">張湛撰。</span><br/>

補養方三卷<span class="jiazhu">孟詵撰。</span><br/>

諸病源候論五十卷<span class="jiazhu">吳景撰。</span><br/>

四海類聚單方十六卷<span class="jiazhu">隋煬帝撰。</span><br/>

太官食法一卷<br/>

太官食方十九卷<br/>

食經九卷<span class="jiazhu">崔浩撰。</span><br/>

又十卷<br/>

又四卷<span class="jiazhu">竺暄撰。</span><br/>

四時食法一卷<span class="jiazhu">趙氏撰。</span><br/>

淮南王食經一百二十卷<span class="jiazhu">諸葛穎撰。</span><br/>

淮南王食目十卷<br/>

淮南王食經音十三卷<span class="jiazhu">諸葛穎撰。</span><br/>

食經三卷<span class="jiazhu">盧仁宗撰。</span><br/>

張仲景藥方十五卷<span class="jiazhu">王叔和撰。</span><br/>

華氏藥方十卷<span class="jiazhu">華佗方，吳普集。</span><br/>

肘後救卒方四卷<span class="jiazhu">葛洪撰。</span><br/>

補肘後救卒備急方六卷<span class="jiazhu">陶弘景撰。</span><br/>

阮河南方十六卷<span class="jiazhu">阮炳撰。</span><br/>

雜藥方一百七十卷<span class="jiazhu">范汪方，尹穆撰。</span><br/>

胡居士方三卷<span class="jiazhu">胡洽撰。</span><br/>

劉涓子男方十卷<span class="jiazhu">龔慶宣撰。</span><br/>

療癰疽金瘡要方十四卷<span class="jiazhu">甘濬之撰。</span><br/>

雜療方二十卷<span class="jiazhu">徐叔和撰<span class="jiaozhusup">隋志、新志「和」作「嚮」。下體療雜病方、解寒食散方條同。</span>。</span><br/>

體療雜病方六卷<span class="jiazhu">徐叔和撰。</span><br/>

腳弱方八卷<span class="jiazhu">徐叔向撰。</span><br/>

藥方十七卷<span class="jiazhu">秦承祖撰。</span><br/>

療癰疽金瘡要方十二卷<span class="jiazhu">甘伯齊撰。</span><br/>

雜藥方十二卷<span class="jiazhu">褚澄撰。</span><br/>

效驗方十卷<span class="jiazhu">陶弘景撰。</span><br/>

百病膏方十卷<br/>

雜湯方八卷<br/>

療目方五卷<br/>

雜藥方十卷<span class="jiazhu">陳山提撰。</span><br/>

又六卷<br/>

雜丸方一卷<br/>

調氣方一卷<span class="jiazhu">釋鸞撰。</span><br/>

黃素方十五卷<br/>

雜湯丸散方五十七卷<span class="jiazhu">孝思撰。</span><br/>

僧深集方三十卷<span class="jiazhu">釋僧深撰。</span><br/>

刪繁方十二卷<span class="jiazhu">謝士太撰。</span><br/>

徐王八代效驗方十卷<span class="jiazhu">徐之才撰。</span><br/>

徐氏落年方三卷<span class="jiazhu">徐嗣伯撰。</span><br/>

雜病論一卷<span class="jiazhu">徐嗣伯撰。</span><br/>

徐氏家祕方二卷<span class="jiazhu">徐之才撰。</span><br/>

集驗方十卷<span class="jiazhu">姚僧垣撰。</span><br/>

小品方十二卷<span class="jiazhu">陳延之撰。</span><br/>

經心方八卷<span class="jiazhu">宋俠撰。</span><br/>

名醫集驗方三卷<br/>

古今錄驗方五十卷<span class="jiazhu">甄權撰。</span><br/>

崔氏纂要方十卷<span class="jiazhu">崔知悌撰。</span><br/>

孟氏必效方十卷<span class="jiazhu">孟詵撰。</span><br/>

延年祕錄十二卷<br/>

玄感傳屍方一卷<span class="jiazhu">蘇遊撰。</span><br/>

骨蒸病灸方一卷<span class="jiazhu">崔知悌撰。</span><br/>

寒食散方并消息節度二卷<br/>

解寒食散方十三卷<span class="jiazhu">徐叔和撰。</span><br/>

婦人方十卷<br/>

又二十卷<br/>

少小方十卷<br/>

少小雜方二十卷<br/>

少小節療方一卷<span class="jiazhu">俞寶撰。</span><br/>

狐子雜訣三卷<br/>

狐子方金訣二卷<span class="jiazhu">葛仙公撰。</span><br/>

陵陽子祕訣一卷<span class="jiazhu">明月公撰。</span><br/>

神臨藥祕經一卷<span class="jiazhu">黃公撰。</span><br/>

黃白祕法一卷<br/>

又二十卷<br/>

玉房祕術一卷<span class="jiazhu">葛氏撰。</span><br/>

玉房祕錄訣八卷<span class="jiazhu">沖和子撰<span class="jiaozhusup">「玉房祕錄訣」，聞本原作「囗房祕錄訣」。殿本、懼盈齋本作「房秘祿訣」，局本作「房祕祿訣」。廣本作「玉房秘訣」，隋志作「玉房祕決」，據補「玉」字。</span>。</span><br/>

類聚方二千六百卷</p>
<p class="margin4" id="p34"><a class="gg-link" href="#p34" onclick="return changeColor(this);"></a>右醫術本草二十五家，養生十六家，病源單方二家，食經十家，雜經方五十八家，類聚方一家，共一百一十家，凡三千七百八十九卷。</p>
<div class="section" id="title-3"><h3>丁部集錄，三類，共八百九十部，書一萬二千二十八卷。</h3></div>
<p class="margin2" id="p35"><a class="gg-link" href="#p35" onclick="return changeColor(this);"></a>楚詞類一　　別集類二　　總集類三</p>
<p id="p36"><a class="gg-link" href="#p36" onclick="return changeColor(this);"></a>楚詞十六卷<span class="jiazhu">王逸注。</span><br/>

楚詞十卷<span class="jiazhu">郭璞注。</span><br/>

楚詞九悼一卷<span class="jiazhu">楊穆撰。</span><br/>

離騷草木蟲魚疏一卷<span class="jiazhu">劉沓撰。</span><br/>

楚詞音一卷<span class="jiazhu">孟奧撰。</span><br/>

又一卷<span class="jiazhu">徐邈撰。</span><br/>

又一卷<span class="jiazhu">釋道騫撰。</span><br/>

漢武帝集二卷<br/>

魏武帝集三十卷<br/>

魏文帝集十卷<br/>

魏明帝集十卷<br/>

魏高貴鄉公集二卷<br/>

晉宣帝集十卷<br/>

晉文帝集一卷<br/>

晉明帝集五卷<br/>

晉簡文帝集五卷<br/>

宋武帝集二十卷<br/>

宋文帝集十卷<br/>

梁文帝集十八卷<br/>

梁武帝集十卷<br/>

梁簡文帝集八十卷<br/>

梁元帝集五十卷<br/>

梁元帝集十卷<br/>

後魏明帝集一卷<br/>

後魏文帝集四十卷<br/>

後周明帝集十卷<br/>

陳後主集五十卷<br/>

隋煬帝集三十卷<br/>

太宗文皇帝集三十卷<br/>

高宗大帝集八十六卷<br/>

中宗皇帝集四十卷<br/>

睿宗皇帝集十卷<br/>

垂拱集一百卷<br/>

金輪集十卷<span class="jiazhu">天后撰。</span><br/>

梁昭明太子集二十卷<br/>

漢淮南王集二卷<br/>

漢東平王集二卷<br/>

魏陳思王集二十卷<br/>

又三十卷<br/>

晉齊王集二卷<br/>

晉會稽王集八卷<br/>

晉彭城王集八卷<br/>

晉譙王集三卷<br/>

宋長沙王集十卷<br/>

宋臨川王集八卷<br/>

宋衡陽王集十卷<br/>

宋江夏王集十三卷<br/>

宋南平王集五卷<br/>

宋建平王集十卷<br/>

宋建平王小集十五卷<br/>

齊竟陵王集三十卷<br/>

梁邵陵王集四卷<br/>

梁武陵王集八卷<br/>

後周趙王集十卷<br/>

後周滕王集十二卷<br/>

趙荀況集二卷<br/>

楚宋玉集二卷<br/>

前漢賈誼集二卷<br/>

枚乘集二卷<br/>

司馬遷集二卷<br/>

東方朔集二卷<br/>

董仲舒集二卷<br/>

李陵集二卷<br/>

司馬相如集二卷<br/>

孔臧集二卷<br/>

魏相集二卷<br/>

張敞集二卷<br/>

韋玄成集二卷<br/>

劉向集五卷<br/>

王褒集五卷<br/>

谷永集五卷<br/>

杜鄴集五卷<br/>

師丹集五卷<br/>

息夫躬集五卷<br/>

劉歆集五卷<br/>

楊雄集五卷<br/>

崔篆集一卷<br/>

後漢桓譚集二卷<br/>

史岑集二卷<br/>

王文山集二卷<br/>

朱勃集二卷<br/>

梁鴻集二卷<br/>

黃香集二卷<br/>

馮衍集五卷<br/>

班彪集二卷<br/>

杜篤集五卷<br/>

傅毅集五卷<br/>

班固集十卷<br/>

崔駰集十卷<br/>

賈逵集二卷<br/>

劉騊駼集二卷<br/>

崔瑗集五卷<br/>

蘇順集二卷<br/>

竇章集二卷<br/>

胡廣集二卷<br/>

高彪集二卷<br/>

王逸集二卷<br/>

桓驎集二卷<br/>

邊韶集二卷<br/>

皇甫規集五卷<br/>

張奐集二卷<br/>

朱穆集二卷<br/>

趙壹集二卷<br/>

張升集二卷<br/>

侯瑾集二卷<br/>

酈炎集二卷<br/>

盧植集二卷<br/>

劉珍集二卷<br/>

張衡集十卷<br/>

葛龔集五卷<br/>

李固集十卷<br/>

馬融集五卷<br/>

崔琦集二卷<br/>

延篤集二卷<br/>

劉陶集二卷<br/>

荀爽集二卷<br/>

劉梁集二卷<br/>

鄭玄集二卷<br/>

蔡邕集二十卷<br/>

應劭集四卷<br/>

士孫瑞集二卷<br/>

張劭集五卷<br/>

禰衡集二卷<br/>

孔融集十卷<br/>

虞翻集三卷<br/>

潘勗集二卷<br/>

阮瑀集五卷<br/>

陳琳集十卷<br/>

張紘集一卷<br/>

繁欽集十卷<br/>

楊修集二卷<br/>

王粲集十卷<br/>

魏華歆集二十卷<br/>

王朗集三十卷<br/>

邯鄲淳集二卷<br/>

袁渙集五卷<br/>

應瑒集二卷<br/>

徐幹集五卷<br/>

劉楨集二卷<br/>

路粹集二卷<br/>

丁儀集二卷<br/>

丁廙集二卷<br/>

吳質集五卷<br/>

劉廙集二卷<br/>

孟達集三卷<br/>

陳群集三卷<br/>

王修集三卷<br/>

管寧集二卷<br/>

劉邵集二卷<br/>

麋元集五卷<br/>

李康集二卷<br/>

孫該集二卷<br/>

卞蘭集二卷<br/>

傅巽集二卷<br/>

高堂隆集十卷<br/>

繆襲集五卷<br/>

殷褒集二卷<br/>

韋誕集三卷<br/>

曹羲集五卷<br/>

傅嘏集二卷<br/>

桓範集二卷<br/>

夏侯霸集二卷<br/>

鍾毓集五卷<br/>

江奉集二卷<br/>

夏侯惠集二卷<br/>

毌丘儉集二卷<br/>

王弼集五卷<br/>

呂安集二卷<br/>

王昶集五卷<br/>

王肅集五卷<br/>

何晏集十卷<br/>

應瑗集十卷<br/>

杜摯集一卷<br/>

夏侯玄集二卷<br/>

程曉集二卷<br/>

阮籍集五卷<br/>

嵇康集十五卷<br/>

鍾會集十卷<br/>

蜀許靖集二卷<br/>

諸葛亮集二十四卷<br/>

吳張溫集五卷<br/>

士燮集五卷<br/>

駱統集十卷<br/>

暨豔集二卷<br/>

謝承集四卷<br/>

姚信集十卷<br/>

楊厚集二卷<br/>

華覈集三卷<br/>

胡綜集二卷<br/>

薛綜集二卷<br/>

張儼集二卷<br/>

韋昭集二卷<br/>

紀騭集三卷<br/>

晉王沉集五卷<br/>

鄭𧹍集二卷<br/>

應貞集五卷<br/>

嵇喜集二卷<br/>

傅玄集五十卷<br/>

成公綏集十卷<br/>

裴秀集三卷<br/>

何禎集五卷<br/>

袁準集二卷<br/>

山濤集五卷<br/>

向秀集二卷<br/>

阮沖集二卷<br/>

阮侃集五卷<br/>

羊祜集二卷<br/>

賈充集二卷<br/>

荀勗集二十卷<br/>

杜預集二十卷<br/>

王濬集二卷<br/>

皇甫謐集二卷<br/>

程咸集二卷<br/>

劉毅集二卷<br/>

庾峻集三卷<br/>

郄正集一卷<br/>

薛瑩集二卷<br/>

楊泉集二卷<br/>

陶濬集三卷<br/>

宣聘集三卷<br/>

曹志集二卷<br/>

鄒湛集四卷<br/>

孫毓集二卷<br/>

王渾集五卷<br/>

王深集四卷<br/>

江偉集五卷<br/>

閔鴻集二卷<br/>

裴楷集二卷<br/>

何劭集二卷<br/>

劉頌集三卷<br/>

劉寔集二卷<br/>

裴頠集十卷<br/>

許孟集二卷<br/>

王祜集二卷<br/>

王濟集二卷<br/>

華嶠集一卷<br/>

庾儵集三卷<br/>

謝衡集二卷<br/>

傅咸集三十卷<br/>

棗據集二卷<br/>

劉寶集三卷<br/>

孫楚集十卷<br/>

王讚集三卷<br/>

夏侯湛集十卷<br/>

夏侯淳集十卷<br/>

張敏集二卷<br/>

劉訏集二卷<br/>

李重集二卷<br/>

樂廣集二卷<br/>

阮渾集二卷<br/>

楊乂集三卷<br/>

張華集十卷<br/>

李虔集十卷<br/>

石崇集五卷<br/>

潘岳集十卷<br/>

潘尼集十卷<br/>

歐陽建集二卷<br/>

嵇紹集二卷<br/>

衛展集四十卷<span class="jiaozhusup">「四十卷」，隋志作「十二卷」，并云「梁十五卷」。新志作「十四卷」。</span><br/>

盧播集二卷<br/>

欒肇集二卷<br/>

應亨集二卷<br/>

司馬彪集三卷<br/>

杜育集二卷<br/>

摯虞集二卷<br/>

繆徵集二卷<br/>

左思集五卷<br/>

夏侯靖集二卷<br/>

鄭豐集二卷<br/>

陳略集二卷<br/>

張翰集二卷<br/>

陸機集十五卷<br/>

陸雲集十卷<br/>

陸沖集二卷<br/>

孫極集二卷<br/>

張載集三卷<br/>

張協集二卷<br/>

束皙集五卷<br/>

華譚集二卷<br/>

曹攄集二卷<br/>

江統集十卷<br/>

胡濟集五卷<br/>

卞粹集二卷<br/>

閭丘沖集二卷<br/>

庾敳集二卷<br/>

阮瞻集二卷<br/>

阮循集二卷<br/>

裴邈集二卷<br/>

郭象集五卷<br/>

嵇含集十卷<br/>

孫惠集十卷<br/>

蔡洪集三卷<br/>

牽秀集五卷<br/>

蔡克集二卷<br/>

索靖集二卷<br/>

閻纂集二卷<br/>

張輔集二卷<br/>

殷巨集二卷<br/>

陶佐集五卷<br/>

仲長敖集二卷<br/>

虞溥集二卷<br/>

吳商集五卷<br/>

劉弘集三卷<br/>

山簡集二卷<br/>

宗岱集三卷<br/>

王曠集五卷<br/>

王峻集二卷<br/>

棗腆集二卷<br/>

棗嵩集二卷<br/>

劉琨集十卷<br/>

盧諶集十卷<br/>

傅暢集五卷<br/>

東晉顧榮集二卷<br/>

荀組集二卷<br/>

周顗集二卷<br/>

周嵩集三卷<br/>

王導集十卷<br/>

荀邃集二卷<br/>

王敦集五卷<br/>

謝鯤集二卷<br/>

張抗集二卷<br/>

賈霖集三卷<br/>

劉隗集三卷<br/>

應詹集三卷<br/>

陶侃集二卷<br/>

王洽集三卷<br/>

傅毅集五卷<br/>

張闓集三卷<br/>

卞壼集二卷<br/>

劉超集二卷<br/>

楊方集二卷<br/>

傅純集二卷<br/>

郗鑒集十卷<br/>

溫嶠集十卷<br/>

孔坦集五卷<br/>

王濤集五卷<br/>

王篾集五卷<br/>

甄述集五卷<br/>

戴邈集五卷<br/>

賀循集二十卷<br/>

張俊集二卷<br/>

曾瑰集五卷<br/>

熊遠集五卷<br/>

郭璞集十卷<br/>

王鑒集五卷<br/>

庾亮集二十卷<br/>

虞預集十卷<br/>

顧和集五卷<br/>

范宣集十卷<br/>

張虞集五卷<br/>

庾冰集二十卷<br/>

庾翼集二十卷<br/>

何充集五卷<br/>

諸葛恢集五卷<br/>

祖台之集十五卷<br/>

李充集十四卷<br/>

蔡謨集十卷<br/>

謝艾集八卷<br/>

范汪集八卷<br/>

范甯集十五卷<br/>

阮放集五卷<br/>

王廙集十卷<br/>

王彪之集二十卷<br/>

謝安集五卷<br/>

謝萬集十卷<br/>

王羲之集五卷<br/>

干寶集四卷<br/>

殷融集十卷<br/>

劉遐集五卷<br/>

殷浩集五卷<br/>

劉惔集二卷<br/>

王濛集五卷<br/>

謝尚集五卷<br/>

張憑集五卷<br/>

張望集三卷<br/>

韓康伯集五卷<br/>

王胡之集五卷<br/>

江虨集五卷<br/>

范宣集五卷<br/>

江淳集五卷<br/>

王述集五卷<br/>

郝默集五卷<br/>

黃整集十卷<br/>

王浹集二卷<br/>

王度集五卷<br/>

劉系之集五卷<br/>

劉恢集五卷<br/>

范起集五卷<br/>

殷康集五卷<br/>

孫嗣集三卷<br/>

王坦之集五卷<br/>

桓溫集二十卷<br/>

郗超集十五卷<br/>

謝朗集五卷<br/>

謝玄集十卷<br/>

王珣集十卷<br/>

許詢集三卷<br/>

孫統集五卷<br/>

孫綽集十五卷<br/>

孔嚴集五卷<br/>

江逌集五卷<br/>

車灌集五卷<br/>

丁纂集二卷<br/>

曹毗集十五卷<br/>

蔡系集二卷<br/>

李顒集十卷<br/>

顧夷集五卷<br/>

袁喬集五卷<br/>

謝沉集五卷<br/>

庾闡集十卷<br/>

王隱集十卷<br/>

殷允集十卷<br/>

徐邈集八卷<br/>

殷仲堪集十卷<br/>

殷叔獻集三卷<br/>

伏滔集五卷<br/>

桓嗣集五卷<br/>

習鑿齒集五卷<br/>

鈕滔集五卷<br/>

邵毅集五卷<br/>

孫盛集十卷<br/>

袁質集二卷<br/>

袁宏集二十卷<br/>

袁邵集三卷<br/>

羅含集三卷<br/>

孫放集十五卷<br/>

辛昞集四卷<br/>

庾統集二卷<br/>

郭愔集五卷<br/>

滕輔集五卷<br/>

庾龢集二卷<br/>

庾軌集二卷<br/>

庾蒨集二卷<br/>

庾肅之集十卷<br/>

王修集二卷<br/>

戴逵集十卷<br/>

桓玄集二十卷<br/>

殷仲文集七卷<br/>

卞湛集五卷<br/>

蘇彥集十卷<br/>

袁豹集十卷<br/>

王謐集十卷<br/>

周祗集十卷<br/>

梅陶集十卷<br/>

湛方生集十卷<br/>

劉瑾集八卷<br/>

羊徽集一卷<br/>

卞裕集十四卷<br/>

王愆期集十卷<br/>

孔璠之集二卷<br/>

王茂略集四卷<br/>

薄肅之集十卷<br/>

滕演集一卷<br/>

宋劉義宗集十五卷<br/>

謝瞻集二卷<br/>

孔琳之集十卷<br/>

王叔之集十卷<br/>

徐廣集十五卷<br/>

孔甯子集十五卷<br/>

蔡廓集十卷<br/>

傅亮集十卷<br/>

孫康集十卷<br/>

鄭鮮之集二十卷<br/>

陶淵明集五卷<br/>

范泰集二十卷<br/>

王弘集二十卷<br/>

謝靈運集十五卷<br/>

荀昶集十四卷<br/>

孔欣集八卷<br/>

卞伯玉集五卷<br/>

王曇首集二卷<br/>

謝弘微集二卷<br/>

王韶之集二十四卷<br/>

沈林子集七卷<br/>

姚濤之集二十卷<br/>

賀道養集十卷<br/>

衛令元集八卷<br/>

褚詮之集八卷<br/>

荀欽明集六卷<br/>

殷淳集三卷<br/>

劉瑀集七卷<br/>

劉緄集五卷<br/>

雷次宗集三十卷<br/>

宗炳集十五卷<br/>

伍緝之集十一卷<br/>

荀雍集十卷<br/>

袁淑集十卷<br/>

顏延之集三十卷<br/>

王微集十卷<br/>

王僧達集十卷<br/>

張暢集十四卷<br/>

何偃集八卷<br/>

沈懷文集十三卷<br/>

江智泉集十卷<br/>

謝莊集十五卷<br/>

殷琰集八卷<br/>

顏竣集十三卷<br/>

何承天集三十卷<br/>

裴松之集三十卷<br/>

卞瑾集十卷<br/>

丘泉之集六卷<br/>

顏測集十一卷<br/>

湯惠休集三卷<br/>

沈勃集十五卷<br/>

徐爰集十卷<br/>

鮑照集十卷<br/>

庾蔚之集十一卷<br/>

虞通之集五卷<br/>

劉愔集十卷<br/>

孫緬集十卷<br/>

袁伯文集十卷<br/>

袁粲集十卷<br/>

齊褚彥回集十五卷<br/>

王儉集六十卷<br/>

周顒集二十卷<br/>

徐孝嗣集十二卷<br/>

王融集十卷<br/>

謝朓集十卷<br/>

孔稚珪集十卷<br/>

陸厥集十卷<br/>

虞羲集十一卷<br/>

宗躬集十二卷<br/>

江奐集十一卷<br/>

張融玉海集六十卷<br/>

梁范雲集十二卷<br/>

江淹前集十卷<br/>

江淹後集十卷<br/>

任昉集三十四卷<br/>

宗史集十卷<br/>

王𧬸集二十卷<br/>

魏道微集三卷<br/>

司馬褧集九卷<br/>

沈約集一百卷<br/>

沈約集略三十卷<br/>

傅昭集十卷<br/>

袁昂集二十卷<br/>

徐勉前集二十五卷<br/>

徐勉後集十六卷<br/>

陶弘景集三十卷<br/>

周捨集二十卷<br/>

何遜集八卷<br/>

謝琛集五卷<br/>

謝郁集五卷<br/>

王僧孺集三十卷<br/>

張率集三十卷<br/>

楊眺集十卷<br/>

鮑畿集八卷<br/>

周興嗣集十卷<br/>

蕭洽集二卷<br/>

裴子野集十四卷<br/>

庾景興集十卷<br/>

陸倕集二十卷<br/>

劉之遴前集十卷<br/>

劉之遴後集三十卷<br/>

虞㬭集六卷<br/>

王冏集三卷<br/>

劉孝綽集十一卷<br/>

劉孝儀集二十卷<br/>

劉孝威前集十卷<br/>

劉孝威後集十卷<br/>

丘遲集十卷<br/>

王錫集七卷<br/>

蕭子範集三卷<br/>

蕭子雲集二十卷<br/>

蕭子暉集十一卷<br/>

江革集十卷<br/>

吳均集二十卷<br/>

庾肩吾集十卷<br/>

王筠洗馬集十卷<br/>

王筠中庶子集十卷<br/>

王筠左右集十卷<br/>

王筠臨海集十卷<br/>

王筠中書集十卷<br/>

王筠尚書集十一卷<br/>

鮑泉集一卷<br/>

謝瑱集十卷<br/>

任孝恭集十卷<br/>

張纘集十卷<br/>

陸雲公集四卷<br/>

張綰集十卷<br/>

甄玄成集十卷<br/>

蕭欣集十卷<br/>

沈君攸集十二卷<br/>

後魏高允集二十卷<br/>

宗欽集二卷<br/>

李諧集十卷<br/>

韓宗集五卷<br/>

袁躍集九卷<br/>

薛孝通集六卷<br/>

溫子昇集二十五卷<br/>

盧元明集六卷<br/>

陽固集三卷<br/>

魏孝景集一卷<br/>

北齊楊休之集二十卷<br/>

邢子才集三十卷<br/>

魏收集七十卷<br/>

劉逖集四十卷<br/>

後周宗懍集三十卷<br/>

王褒集三十卷<br/>

蕭撝集十卷<br/>

庾信集二十卷<br/>

王衡集三卷<br/>

陳沈炯前集六卷<br/>

沈炯後集十三卷<br/>

周弘正集二十卷<br/>

徐陵集三十卷<br/>

張正見集四卷<br/>

陸珍集五卷<br/>

陸瑜集十卷<br/>

沈不害集十卷<br/>

張式集十三卷<br/>

褚介集十卷<br/>

顧越集二卷<br/>

顧覽集五卷<br/>

姚察集二十卷<br/>

隋盧思道集二十卷<br/>

李元操集二十二卷<br/>

辛德源集三十卷<br/>

李德林集十卷<br/>

牛弘集十二卷<br/>

薛道衡集三十卷<br/>

何妥集十卷<br/>

柳顧言集十卷<br/>

江總集二十卷<br/>

殷英童集三十卷<br/>

蕭愨集九卷<br/>

魏澹集四卷<br/>

尹式集五卷<br/>

諸葛穎集十四卷<br/>

王冑集十卷<br/>

虞茂代集五卷<br/>

劉興宗集三卷<br/>

李播集三卷<br/>

唐陳叔達集五卷<br/>

褚亮集二十卷<br/>

虞世南集三十卷<br/>

蕭瑀集一卷<br/>

沈齊家集十卷<br/>

薛收集十卷<br/>

楊師道集十卷<br/>

庾抱集六卷<br/>

孔穎達集五卷<br/>

王績集五卷<br/>

郎楚之集十卷<br/>

魏徵集二十卷<br/>

許敬宗集六十卷<br/>

于志寧集四十卷<br/>

上官儀集三十卷<br/>

李義府集三十九卷<br/>

顏師古集四十卷<br/>

岑文本集六十卷<br/>

劉子翼集十卷<br/>

殷聞禮集十卷<br/>

陸士季集十卷<br/>

劉孝孫集三十卷<br/>

鄭代翼集八卷<br/>

崔君實集十卷<br/>

李百藥集三十卷<br/>

孔紹安集三卷<br/>

高季輔集二卷<br/>

溫彥博集二十卷<br/>

李玄道集十卷<br/>

謝偃集十卷<br/>

沈叔安集二十卷<br/>

陸楷集十卷<br/>

曹憲集三十卷<br/>

蕭德言集三十卷<br/>

潘求仁集三卷<br/>

殷芊集三卷<br/>

蕭鈞集三十卷<br/>

袁朗集四卷<br/>

楊續集十卷<br/>

王約集一卷<br/>

任希古集五卷<br/>

凌敬集十四卷<br/>

王德儉集十卷<br/>

徐孝德集十卷<br/>

杜之松集十卷<br/>

宋令文集十卷<br/>

陳子良集十卷<br/>

顏顗集十卷<br/>

劉潁集十卷<br/>

司馬僉集十卷<br/>

鄭秀集十二卷<br/>

耿義褒集七卷<br/>

楊元亨集五卷<br/>

劉綱集三卷<br/>

王歸一集十卷<br/>

馬周集十卷<br/>

薛元超集三十卷<br/>

高智周集五卷<br/>

褚遂良集二十卷<br/>

劉禕之集五十卷<br/>

郝處俊集十卷<br/>

崔知悌集五卷<br/>

李安期集二十卷<br/>

唐覲集五卷<br/>

張大素集十卷<br/>

鄧玄挺集十卷<br/>

劉允濟集二十卷<br/>

駱賓王集十卷<br/>

盧照鄰集二十卷<br/>

楊炯集三十卷<br/>

王勃集三十卷<br/>

狄仁傑集十卷<br/>

李懷遠集八卷<br/>

盧受采集十卷<br/>

王適集二十卷<br/>

喬知之集二十卷<br/>

蘇味道集十五卷<br/>

𦵮曜集二十卷<br/>

郎餘慶集十卷<br/>

盧光容集五卷<br/>

崔融集四十卷<br/>

閻鏡機集十卷<br/>

李嶠集三十卷<br/>

喬備集六卷<br/>

陳子昂集十卷<br/>

元希聲集十卷<br/>

李適集二十卷<br/>

沈佺期集十卷<br/>

徐彥伯前集十卷<br/>

後集十卷<br/>

宋之問集十卷<br/>

杜審言集十卷<br/>

谷倚集十卷<br/>

富嘉謨集十卷<br/>

吳少微集十卷<br/>

劉希夷集三卷<br/>

張柬之集十卷<br/>

桓彥範集三卷<br/>

韋承慶集六十卷<br/>

閭丘均集三十卷<br/>

郭元振集二十卷<br/>

魏知古集二十卷<br/>

閻朝隱集五卷<br/>

蘇瑰集十卷<br/>

員半千集十卷<br/>

李乂集五卷<br/>

姚崇集十卷<br/>

丘悅集十卷<br/>

劉子玄集十卷<br/>

盧藏用集二十卷<br/>

道士江旻集三十卷<br/>

沙門曇諦集六卷<br/>

沙門惠遠集十五卷<br/>

沙門惠琳集五卷<br/>

沙門曇瑗集六卷<br/>

沙門亡名集十卷<br/>

沙門靈裕集二卷<br/>

沙門支遁集十卷<br/>

曹大家集二卷<br/>

鍾夫人集二卷<br/>

劉臻妻陳氏集五卷<br/>

左九嬪集一卷<br/>

臨安公主集三卷<br/>

范靖妻沈滿願集五卷<br/>

徐悱妻劉氏集六卷<br/>

文章流別集三十卷<span class="jiazhu">摯虞撰。</span><br/>

善文四十九卷<span class="jiazhu">杜預撰。</span><br/>

名文集四十卷<span class="jiazhu">謝沈撰。</span><br/>

文苑一百卷<span class="jiazhu">孔逭撰。</span><br/>

文選三十卷<span class="jiazhu">梁昭明太子撰。</span><br/>

文選六十卷<span class="jiazhu">李善注。</span><br/>

又六十卷<span class="jiazhu">公孫羅注。</span><br/>

文選音十卷<span class="jiazhu">蕭該撰。</span><br/>

又十卷<span class="jiazhu">公孫羅撰。</span><br/>

文選音義十卷<span class="jiazhu">釋道淹撰。</span><br/>

小詞林五十三卷<br/>

集古今帝王正位文章九十卷<br/>

文海集三十六卷<span class="jiazhu">蕭圓撰。</span><br/>

詞苑麗則二十卷<span class="jiazhu">康明貞撰。</span><br/>

芳林要覽三百卷<span class="jiazhu">許敬宗撰。</span><br/>

類文三百七十七卷<span class="jiazhu">庾自直撰。</span><br/>

文館詞林一千卷<span class="jiazhu">許敬宗撰。</span><br/>

賦集四十卷<span class="jiazhu">宋明帝撰。</span><br/>

皇帝瑞應頌集十卷<br/>

五都賦五卷<br/>

獻賦集十卷<span class="jiazhu">卞鑠撰。</span><br/>

上林賦一卷<span class="jiazhu">司馬相如撰。</span><br/>

幽通賦一卷<span class="jiazhu">班固撰，曹大家注。</span><br/>

又一卷<span class="jiazhu">項岱撰。</span><br/>

二京賦二卷<span class="jiazhu">張衡撰。</span><br/>

二京賦音二卷<span class="jiazhu">薛綜撰。</span><br/>

三都賦三卷<br/>

齊都賦一卷<span class="jiazhu">左太沖撰。</span><br/>

齊都賦音一卷<span class="jiazhu">李軌撰。</span><br/>

百賦音一卷<span class="jiazhu">褚令之撰。</span><br/>

賦音二卷<span class="jiazhu">郭微之撰。</span><br/>

三京賦音一卷<span class="jiazhu">綦毋邃撰。</span><br/>

木連理頌二卷<br/>

靖恭堂頌一卷<span class="jiazhu">李暠撰<span class="jiaozhusup">「李暠」，各本原作「李嵩」，隋志、新志作「李暠」。晉書卷八七涼武昭王李玄盛傳：暠字玄盛，有靖恭堂。據改。</span>。</span><br/>

諸郡碑一百六十六卷<br/>

雜碑文集二十卷<br/>

翰林論二卷<span class="jiazhu">李充撰。</span><br/>

雜論九十五卷<span class="jiazhu">殷仲堪撰。</span><br/>

設論集三卷<span class="jiazhu">劉楷撰。</span><br/>

又五卷<span class="jiazhu">謝靈運撰。</span><br/>

連珠集五卷<span class="jiazhu">謝靈運撰。</span><br/>

制旨連珠四卷<span class="jiazhu">梁武帝撰。</span><br/>

又十一卷<span class="jiazhu">陸緬撰。</span><br/>

讚集五卷<span class="jiazhu">謝莊撰。</span><br/>

七國敘讚十卷<br/>

吳國先賢讚論三卷<br/>

會稽先賢讚四卷<span class="jiazhu">賀氏撰。</span><br/>

會稽太守像讚二卷<span class="jiazhu">賀氏撰。</span><br/>

列女傳敘讚一卷<span class="jiazhu">孫夫人撰。</span><br/>

古今箴銘集十三卷<span class="jiazhu">張湛撰。</span><br/>

眾賢誡集十五卷<br/>

雜誡箴二十四卷<br/>

詔集區別二十七卷<span class="jiazhu">宋幹撰。</span><br/>

霸朝雜集五卷<span class="jiazhu">李德林撰。</span><br/>

古今詔集三十卷<span class="jiazhu">溫彥博撰。</span><br/>

又一百卷<span class="jiazhu">李義府撰。</span><br/>

聖朝詔集三十卷<span class="jiazhu">薛堯撰。</span><br/>

書集八十卷<span class="jiazhu">王履撰。</span><br/>

書林六卷<span class="jiazhu">夏赤松撰。</span><br/>

山濤啟事三卷<br/>

范甯啟事十卷<span class="jiaozhusup">「范」字各本原作「苑」，據隋志及晉書卷七五范汪傳改。</span><br/>

梁中書表集二百五十卷<br/>

薦文集七卷<br/>

宋元嘉策五卷<br/>

策集六卷<span class="jiazhu">謝靈運撰。</span><br/>

七林集十二卷<span class="jiazhu">卞氏撰。</span><br/>

七悟集一卷<span class="jiazhu">顏延之撰。</span><br/>

俳諧文十五卷<span class="jiazhu">袁淑撰。</span><br/>

弘明集十四卷<span class="jiazhu">釋僧祐撰。</span><br/>

廣弘明集三十卷<span class="jiazhu">釋道宣撰。</span><br/>

陶神論五卷<span class="jiazhu">釋靈祐撰。</span><br/>

婦人訓誡集十卷<span class="jiazhu">徐湛之撰<span class="jiaozhusup">「誡」字各本原作「解」，「之」字各本原無。據隋志改、補。</span>。</span><br/>

婦人詩集二卷<span class="jiazhu">顏竣撰。</span><br/>

女訓集六卷<span class="jiaozhusup">「女」字各本原作「文」，據隋志、新志改。</span><br/>

文釋十卷<span class="jiazhu">江邃撰。</span><br/>

文心雕龍十卷<span class="jiazhu">劉勰撰。</span><br/>

百志詩集五卷<span class="jiazhu">干寶撰。</span><br/>

百國詩集二十九卷<span class="jiazhu">崔光撰。</span><br/>

百一詩八卷<span class="jiazhu">應璩撰。</span><br/>

百一詩集二卷<span class="jiazhu">李夔撰。</span><br/>

清溪集三十卷<span class="jiazhu">齊武帝命撰。</span><br/>

晉元氏宴會遊集四卷<span class="jiazhu">伏滔、袁豹、謝靈運等撰<span class="jiaozhusup">「元氏」，聞本、殿本、懼盈齋本同，局本作「元王」，廣本、新志作「元正」。</span>。</span><br/>

元嘉宴會遊山詩集五卷<br/>

元嘉西池宴會詩集三卷<span class="jiazhu">顏延之撰。</span><br/>

齊釋奠會詩集二十卷<br/>

文會詩集四卷<span class="jiazhu">徐伯陽撰。</span><br/>

文林詩府六卷<span class="jiazhu">北齊後主作。</span><br/>

西府新文十卷<span class="jiazhu">蕭淑撰。</span><br/>

詩集新撰三十卷<span class="jiazhu">宋明帝撰。</span><br/>

詩集二十卷<span class="jiazhu">宋明帝撰。</span><br/>

詩集抄十卷<span class="jiazhu">謝靈運撰。</span><br/>

詩集五十卷<span class="jiazhu">謝靈運撰。</span><br/>

詩集二十卷<span class="jiazhu">劉和撰。</span><br/>

又一百卷<span class="jiazhu">顏竣撰。</span><br/>

詩例錄二卷<span class="jiazhu">顏竣撰。</span><br/>

詩英十卷<span class="jiazhu">謝靈運撰。</span><br/>

古今詩苑英華集二十卷<span class="jiazhu">梁昭明太子撰。</span><br/>

續古今詩苑英華二十卷<span class="jiazhu">釋惠靜撰。</span><br/>

詩林英選十一卷<br/>

類集一百一十三卷<span class="jiazhu">虞綽等撰。</span><br/>

詩纘十二卷<br/>

又詞英八卷<br/>

六代詩集鈔四卷<span class="jiazhu">徐陵撰。</span><br/>

古今類序詩苑三十卷<span class="jiazhu">劉孝孫撰。</span><br/>

麗正文苑二十卷<span class="jiazhu">許敬宗撰。</span><br/>

古今詩類聚七十九卷<span class="jiazhu">郭瑜撰。</span><br/>

歌錄集八卷<br/>

漢魏吳晉鼓吹曲四卷<br/>

樂府歌詩十卷<br/>

太樂雜歌詞三卷<span class="jiazhu">荀勗撰。</span><br/>

太樂歌詞二卷<br/>

樂府歌詞十卷<br/>

樂府歌詩十卷<br/>

三調相和歌詞三卷<br/>

新撰錄樂府集十一卷<span class="jiazhu">謝靈運撰。</span><br/>

玉臺新詠十卷<span class="jiazhu">徐陵撰。</span><br/>

迴文詩集一卷<span class="jiazhu">謝靈運撰。</span><br/>

金門待詔集十卷<span class="jiazhu">劉允濟撰。</span><br/>

集苑六十卷<span class="jiazhu">謝琨撰<span class="jiaozhusup">隋志不著撰人，新志「琨」作「混」。校勘記卷二九云：「謝混見於晉書，而謝琨無考，當以『混』字為是。」</span></span><br/>

集林二百卷<span class="jiazhu">劉義慶撰。</span><br/>

集鈔四十卷</p>
<p class="margin4" id="p37"><a class="gg-link" href="#p37" onclick="return changeColor(this);"></a>右集錄楚詞七家；帝王二十七家，太子諸王二十一家，七國趙、楚各一家，前漢二十家，後漢五十家，魏四十六家，蜀二家，吳十四家，西晉一百一十九家，東晉一百四十四家，宋六十家，南齊十二家，梁五十九家，陳十四家，後魏十家，北齊四家，周五家，隋十八家，唐一百一十二家，沙門七家，婦人七家；總集一百二十四家。凡八百九十二部，一萬二千二十八卷。</p>
<p class="em2" id="p38"><a class="gg-link" href="#p38" onclick="return changeColor(this);"></a>三代之書，經秦燔煬殆盡。漢武帝、河間王始重儒術，於灰燼之餘，拓纂亡散，篇卷僅而復存。劉更生石渠典校之書，卷軸無幾，逮歆之七略，在漢藝文志者，裁三萬三千九百卷。後漢蘭臺、石室、東觀、南宮諸儒撰集，部帙漸增。董卓遷都，載舟西上，因罹寇盜，沉之於河，存者數船而已。及魏武父子，採掇遺亡，至晉總括群書，裁二萬七千九百四十五卷。及永嘉之亂，洛都覆沒，靡有孑遺。江表所存官書，凡三千一十四卷。至宋謝靈運造四部書目錄，凡四千五百八十二卷。其後王儉復造書目，凡五千七十四卷。南齊王亮、謝朏四部書目，凡一萬八千一十卷。齊末兵火延燒祕閣<span class="jiaozhusup">「末」字各本原作「宋」，據隋志改。此處所云之齊末係指梁武帝伐齊東昏侯事。</span>，書籍煨燼。梁元帝克平侯景，收公私經籍歸于江陵，凡七萬餘卷。蓋佛老之書，計於其間。及周師入郢，咸自焚煬。周武保定之中，官書裁盈萬卷。平齊所得，數止五千。及隋氏平陳，南北一統，祕書監牛弘奏請搜訪遺逸，著定書目，凡三萬餘卷。煬帝寫五十副本，分為三品。國家平王世充，收其圖籍，泝河西上，多有沈沒，存者重復八萬卷。自武德已後，文士既有修纂，篇卷滋多。開元時，甲乙丙丁四部書各為一庫，置知書官八人分掌之。凡四部庫書，兩京各一本，共一十二萬五千九百六十卷，皆以益州麻紙寫。其集賢院御書：經庫皆鈿白牙軸，黃縹帶，紅牙籤；史書庫鈿青牙軸，縹帶，綠牙籤；子庫皆雕紫檀軸，紫帶，碧牙籤；集庫皆綠牙軸，朱帶，白牙籤，以分別之。</p>
</div></body></html>