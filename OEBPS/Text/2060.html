<?xml version='1.0' encoding='utf-8'?>
<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title id="toc_1">舊唐書-卷三十三·志第十三·曆二</title><script src="../Styles/main.js" type="text/javascript"></script></head><body><div id="text">
<div class="section" id="title-0"><h1>志第十三</h1><hr/></div>
<div class="section" id="title-1"><h2><strong>曆二</strong></h2></div>
<div class="section" id="title-2"><h3>麟德甲子元曆</h3></div>
<p class="em2" id="p0"><a class="gg-link" href="#p0" onclick="return changeColor(this);"></a>上元甲子，距今大唐麟德元年甲子，歲積二十六萬九千八百八十算。</p>
<p id="p1"><a class="gg-link" href="#p1" onclick="return changeColor(this);"></a>推法<span class="jiaozhusup">新志「推」作「總」。</span>：一千三百四十。</p>
<p id="p2"><a class="gg-link" href="#p2" onclick="return changeColor(this);"></a>期實：四十八萬九千四百二十八。</p>
<p id="p3"><a class="gg-link" href="#p3" onclick="return changeColor(this);"></a>旬周：六十。</p>
<div class="section" id="title-3"><h3>推氣序術</h3></div>
<p class="em2" id="p4"><a class="gg-link" href="#p4" onclick="return changeColor(this);"></a>置入甲子元積算距今所求年，以期乘之，為期總。滿法得一為積日，不滿為小餘。旬去積日，不盡為大餘。命大餘起甲子算外，即所求年天正中氣冬至恆日及大小餘。<span class="jiazhu">天正建子，律氣所由，故陰陽發斂，皆從其時為自。</span></p>
<div class="section" id="title-4"><h3>求恆次氣術</h3></div>
<p class="em2" id="p5"><a class="gg-link" href="#p5" onclick="return changeColor(this);"></a>因冬至大小餘，加大餘十五、<span class="jiaozhusup">「大餘」上各本原有「五」字，新志作「累加日十五」。校勘記卷一六云，「加下衍五字」，據刪。</span>小餘二百九十二、小分六之五。<span class="jiaozhusup">「六之五」各本原無，新志有，校勘記卷一六云：「兩小分中脫六之五。」據補。</span>小分滿，從小餘；小餘滿總法之，<span class="jiaozhusup">校勘記卷一六云：「法下脫去字。」</span>從大餘一。大餘滿旬周之。<span class="jiaozhusup">校勘記卷一六云：「旬周下脫去字。」</span>以次轉加，而命各得其所求。<span class="jiazhu">他皆放此。凡氣餘朔大餘為日，<span class="jiaozhusup">校勘記卷一六謂「餘」字衍文。</span>小餘為辰也。</span></p>
<div class="section" id="title-5"><h3>求土王</h3></div>
<p class="em2" id="p6"><a class="gg-link" href="#p6" onclick="return changeColor(this);"></a>置清明、小暑、寒露、小寒大寒小餘，<span class="jiaozhusup">自清明至小寒四節氣至土王用事之初，太陽黃經相差均為十二度，「大」下「寒」字當刪。</span>各加大餘十二、小餘二百四十四、小分八。<span class="jiazhu">互乘氣小分通之，加八。若滿三十，去，從小餘一。凡分餘相并不同者，<span class="jiaozhusup">「相并」下據術當補「而母」二字。</span>互乘而并之。母相乘為法。<span class="jiaozhusup">「乘」字各本原作「承」，據上文及術改。</span>其并滿法一為全，此即齊同之術。</span>小餘滿總法，從命如前，即各其氣從土王日。</p>
<p class="em2" id="p7"><a class="gg-link" href="#p7" onclick="return changeColor(this);"></a>沒日法：一千七百五十七。</p>
<p class="em2" id="p8"><a class="gg-link" href="#p8" onclick="return changeColor(this);"></a>沒分：十二萬二千三百五十七。</p>
<div class="section" id="title-6"><h3>求沒日術</h3></div>
<p class="em2" id="p9"><a class="gg-link" href="#p9" onclick="return changeColor(this);"></a>以九十乘有沒氣小餘，十五乘小分，從之，以減沒分，餘，法得一，為日。不盡，餘，以日數加其氣大餘。去命如前，即其氣內沒日也。<span class="jiazhu">小氣餘一千四十已上，其氣有沒者，勿推也。</span>沒餘皆盡者為減。求次沒：因前沒加日六十九，餘一千一百四，餘滿從沒日一，<span class="jiaozhusup">「從」字各本原在「沒」下，校勘記卷一六云，「從」字當在「沒」上。案謂滿日法進位為一日，據改。</span>因而命之，以氣別日。</p>
<p class="em2" id="p10"><a class="gg-link" href="#p10" onclick="return changeColor(this);"></a>盈朔實：三萬九千九百三十三。</p>
<p class="em2" id="p11"><a class="gg-link" href="#p11" onclick="return changeColor(this);"></a>朒朔實：三萬九千二百二十。</p>
<p class="em2" id="p12"><a class="gg-link" href="#p12" onclick="return changeColor(this);"></a>恆朔實：三萬九千五百七十一。</p>
<div class="section" id="title-7"><h3>推朔端</h3></div>
<p class="em2" id="p13"><a class="gg-link" href="#p13" onclick="return changeColor(this);"></a>列期總，以恆朔實除之為積月，不滿為閏餘。滿總法為閏日，不滿為閏辰。以閏日減冬至大餘，辰減小餘，即所求年天正月恆朔大小餘。<span class="jiaozhusup">「天」字各本原無，據本節注文補。</span>命大餘以甲子算外，即其日也。<span class="jiazhu">天正者，日南至之月也。恆朔者，不朒不盈之常數也。凡減者，小餘不足減，退大餘一，如總法而減之。大餘不足減者，加旬周，乃減之。其須減分奇者，退分餘一，如其法而減，以其在宿度遊實不足減者，加在宿過周連餘及奇，<span class="jiaozhusup">「加」字各本原作「如」，據上文及術改。</span>乃減之。</span>以天正恆朔小餘加閏餘，<span class="jiaozhusup">「朔」字各本原作「用」，據上文及術改。</span>以減期總，餘為總實。</p>
<div class="section" id="title-8"><h3>求恆弦望術</h3></div>
<p class="em2" id="p14"><a class="gg-link" href="#p14" onclick="return changeColor(this);"></a>因天正恆朔大小餘，加大餘十，小餘五百一十二太，<span class="jiazhu">凡四分一為少，二為半，三為太。</span>滿法者，去命如前，即天正上弦恆日及大小餘。以次轉加，得望下弦及來月朔。<span class="jiazhu">以次轉加，去命如前，合得所求。他皆放此。</span>因朔徑求望，加大餘十四，小餘一百二十五分半。因朔徑求下弦，加大餘二十二，小餘一百九十八少。因朔徑次朔，加大餘二十九，小餘七百十一。半總：六百七十。辰率：三百三十五。</p>
<div class="section" id="title-9"><h3>檢律候氣日術</h3></div>
<table border="1">
<tbody>
<tr>
<td>
中氣
</td>
<td>
律名
</td>
<td>
日中影
</td>
<td>
陟降率
</td>
<td>
初候
</td>
<td>
次候
</td>
<td>
末候
</td>
</tr>
<tr>
<td>
冬至
</td>
<td>
黃鍾
</td>
<td>
一丈二尺七寸五分
</td>
<td>
陟四寸一分
</td>
<td>
虎始交
</td>
<td>
芒始生
</td>
<td>
荔挺出
</td>
</tr>
<tr>
<td>
小寒
</td>
<td>
 
</td>
<td>
一丈二尺二寸八分
</td>
<td>
陟三尺一寸三分
</td>
<td>
蚯蚓結
</td>
<td>
麋角解
</td>
<td>
水泉動
</td>
</tr>
<tr>
<td>
大寒
</td>
<td>
大呂
</td>
<td>
一丈一尺一寸五分
</td>
<td>
陟一尺五寸二分
</td>
<td>
雁北鄉
</td>
<td>
鵲始巢
</td>
<td>
雉始雊
</td>
</tr>
<tr>
<td>
立春
</td>
<td>
 
</td>
<td>
九尺六寸二分
</td>
<td>
陟一尺五寸五分
</td>
<td>
雞始乳
</td>
<td>
東風解凍
</td>
<td>
蟄蟲始振
</td>
</tr>
<tr>
<td>
啟蟄
</td>
<td>
太簇
</td>
<td>
八尺七寸
</td>
<td>
陟一尺五寸三分
</td>
<td>
魚上冰
</td>
<td>
獺祭魚
</td>
<td>
鴻雁來
</td>
</tr>
<tr>
<td>
雨水
</td>
<td>
 
</td>
<td>
六尺五寸四分
</td>
<td>
陟二尺二寸一分
</td>
<td>
始雨水
</td>
<td>
桃始花
</td>
<td>
倉庚鳴
</td>
</tr>
<tr>
<td>
春分
</td>
<td>
夾鍾
</td>
<td>
五尺三寸三分
</td>
<td>
陟一尺九分
</td>
<td>
鷹化為鳩
</td>
<td>
玄鳥至
</td>
<td>
雷始發聲
</td>
</tr>
<tr>
<td>
清明
</td>
<td>
 
</td>
<td>
四尺三寸四分
</td>
<td>
陟九寸四分
</td>
<td>
始雷
</td>
<td>
蟄蟲咸動<span class="jiaozhusup">下「末候」項內缺文，隋書卷一八律曆志中作「蟄蟲啟戶」。</span>
</td>
<td>
 
</td>
</tr>
<tr>
<td>
穀雨
</td>
<td>
姑洗
</td>
<td>
三尺三寸
</td>
<td>
陟八寸一分
</td>
<td>
桐始華
</td>
<td>
田鼠化為鴽
</td>
<td>
虹始見
</td>
</tr>
<tr>
<td>
立夏
</td>
<td>
 
</td>
<td>
三尺四寸九分
</td>
<td>
陟五寸一分
</td>
<td>
萍始生
</td>
<td>
戴勝降于桑
</td>
<td>
螻蟈鳴
</td>
</tr>
<tr>
<td>
小滿
</td>
<td>
中呂
</td>
<td>
一尺九寸八分
</td>
<td>
陟三寸四分
</td>
<td>
蚯蚓出
</td>
<td>
王瓜生
</td>
<td>
苦菜秀
</td>
</tr>
<tr>
<td>
芒種
</td>
<td>
 
</td>
<td>
一尺六寸四分
</td>
<td>
陟一寸五分
</td>
<td>
靡草死
</td>
<td>
小暑至
</td>
<td>
螳螂生
</td>
</tr>
<tr>
<td>
夏至
</td>
<td>
蕤賓
</td>
<td>
一尺四寸九分
</td>
<td>
降一寸五分
</td>
<td>
鵙始鳴
</td>
<td>
反舌無聲
</td>
<td>
鹿角解
</td>
</tr>
<tr>
<td>
小暑
</td>
<td>
 
</td>
<td>
一尺六寸四分
</td>
<td>
降三寸四分
</td>
<td>
蟬始鳴
</td>
<td>
半夏生
</td>
<td>
木槿榮
</td>
</tr>
<tr>
<td>
大暑
</td>
<td>
林鍾
</td>
<td>
一尺九寸八分
</td>
<td>
降五寸一分
</td>
<td>
溫風至
</td>
<td>
蟋蟀居壁
</td>
<td>
鷹乃學習
</td>
</tr>
<tr>
<td>
立秋
</td>
<td>
 
</td>
<td>
二尺四寸九分
</td>
<td>
降八寸一分
</td>
<td>
腐草為螢
</td>
<td>
土潤溽暑
</td>
<td>
涼風至
</td>
</tr>
<tr>
<td>
處暑
</td>
<td>
夷則
</td>
<td>
三尺三分
</td>
<td>
降九寸四分
</td>
<td>
白露降
</td>
<td>
寒蟬鳴
</td>
<td>
鷹祭鳥
</td>
</tr>
<tr>
<td>
白露
</td>
<td>
 
</td>
<td>
四尺三寸四分
</td>
<td>
降一尺九分
</td>
<td>
天地始肅
</td>
<td>
暴風至
</td>
<td>
鴻雁來
</td>
</tr>
<tr>
<td>
秋分
</td>
<td>
南呂
</td>
<td>
五尺三寸三分
</td>
<td>
降一尺二寸一分
</td>
<td>
玄鳥歸
</td>
<td>
群鳥養羞
</td>
<td>
雷始收聲
</td>
</tr>
<tr>
<td>
寒露
</td>
<td>
 
</td>
<td>
六尺五寸四分
</td>
<td>
降一尺五寸三分
</td>
<td>
蟄蟲坏戶
</td>
<td>
陰氣方盛
</td>
<td>
陽氣始衰
</td>
</tr>
<tr>
<td>
霜降
</td>
<td>
無射
</td>
<td>
八尺七分
</td>
<td>
降一尺五寸五分
</td>
<td>
水始涸
</td>
<td>
鴻雁來賓
</td>
<td>
雀入水為蛤
</td>
</tr>
<tr>
<td>
立冬
</td>
<td>
 
</td>
<td>
九尺六寸二分
</td>
<td>
降一尺五寸三分
</td>
<td>
菊有黃花
</td>
<td>
豺祭獸
</td>
<td>
水始冰
</td>
</tr>
<tr>
<td>
小雪
</td>
<td>
應鍾
</td>
<td>
一丈一尺一寸五分
</td>
<td>
降一尺一寸三分
</td>
<td>
地始凍
</td>
<td>
野雞入水為蜃
</td>
<td>
虹藏不見
</td>
</tr>
<tr>
<td>
大雪
</td>
<td>
 
</td>
<td>
一丈二寸八分
</td>
<td>
降四寸七分
</td>
<td>
冰益壯
</td>
<td>
地始坼
</td>
<td>
鶡鳥不鳴
</td>
</tr>
</tbody>
</table>
<div class="section" id="title-10"><h3>求恆氣初日影汎差術</h3></div>
<p class="em2" id="p15"><a class="gg-link" href="#p15" onclick="return changeColor(this);"></a>見所求氣陟降率，并後氣率，半之，十五而一，為汎末率。又二率相減，餘，十五而一，為總差。前少，以總差減汎末率；前多，以總差加汎末率。加減汎末率訖，即為汎初率。<span class="jiazhu">其後氣無同率，因前末率即為汎初率。以總差減初率，餘為汎末率。</span></p>
<div class="section" id="title-11"><h3>求恆氣初日影定差術</h3></div>
<p class="em2" id="p16"><a class="gg-link" href="#p16" onclick="return changeColor(this);"></a>十五除總差，為別差為限。<span class="jiaozhusup">據下文及合鈔卷四二曆志，下「為」字衍文，當刪。</span>前少者，以限差加汎初末率；前多者，以限差減汎初末率。加減汎初末率訖，即為定初末率，即恆氣初日影定差。</p>
<div class="section" id="title-12"><h3>求次日影差術</h3></div>
<p id="p17"><a class="gg-link" href="#p17" onclick="return changeColor(this);"></a>以別定差，前少者加初日影定差，前多者減初日影定差。加減初日影定差訖，即為次日影定差。以次積累歲，即各得所求。<span class="jiazhu">每氣皆十五日為限。其有皆以十六除取汎末率及總差別差。</span></p>
<div class="section" id="title-13"><h3>求恆氣日中影定數術</h3></div>
<p class="em2" id="p18"><a class="gg-link" href="#p18" onclick="return changeColor(this);"></a>置其恆氣小餘，以半總減之，餘為中後分。不足減者反減半總，餘為中前分。置前後分，影定差乘之，總法而一，為變差。冬至後，午前以變差減氣影，午後以變差加氣影。夏至後，午前以變差加氣影，午後以變差減氣影。冬至一日，有減無加。夏至一日，有加無減。加減訖，各其恆氣日中定影。</p>
<div class="section" id="title-14"><h3>求次日中影術</h3></div>
<p class="em2" id="p19"><a class="gg-link" href="#p19" onclick="return changeColor(this);"></a>迭以定差陟減降加恆氣日中定影，各得次日中影。<span class="jiazhu">後漢及魏宋曆，冬至日中影一丈二尺，夏至一尺五寸，於今並短。各須隨時影校其陟降，及氣日中影應二至率。他皆倣此。前求每日中影術，古曆並無，臣等創立斯法也。</span></p>
<div class="section" id="title-15"><h3>求律呂應日及加時術</h3></div>
<p class="em2" id="p20"><a class="gg-link" href="#p20" onclick="return changeColor(this);"></a>十二律各以其月恆中氣日加時，應列其氣小餘，六乘之，辰率而一，為半總之數，不盡，為辰餘。命時起子算半，為加時所在辰。六乘辰餘，如法得一為初，二為少弱，三為少，四為少強，五為半弱。若在辰半後者，得一為半強，二為太弱，三為太，四為太強，五為辰末。</p>
<div class="section" id="title-16"><h3>求七十二候術</h3></div>
<p class="em2" id="p21"><a class="gg-link" href="#p21" onclick="return changeColor(this);"></a>恆氣日，即初候日也。加其大餘五，小餘九十七，小分十一。三乘氣小分加十一，滿十八從小餘一。滿法，去命如前，即次候日。以次轉加，得末候日。</p>
<div class="section" id="title-17"><h3>求次氣日檢盈虛術</h3></div>
<p class="em2" id="p22"><a class="gg-link" href="#p22" onclick="return changeColor(this);"></a>進綱一十六　　退紀一十七<br/>
</p><p class="em2" id="p23"><a class="gg-link" href="#p23" onclick="return changeColor(this);"></a>汎差一十一　　總辰一十二<span class="jiazhu">六十並平闕</span></p>
<p class="em2" id="p24"><a class="gg-link" href="#p24" onclick="return changeColor(this);"></a>秋分後春分前日行速，春分後秋分前日行遲。<span class="jiaozhusup">「前」字各本原作「後」，據術參考上文改。</span>速為進綱，遲為退紀。若取其數，綱為名；用其時，春分為至。進日分前，退日分後。凡用綱紀，皆準此例。</p>
<table border="1">
<tbody>
<tr>
<td>
氣月中節
</td>
<td>
躔差率
</td>
<td>
消息總
</td>
<td>
先後率
</td>
<td>
盈朒積
</td>
</tr>
<tr>
<td>
冬至：子月中
</td>
<td>
益七百二十二
</td>
<td>
息初
</td>
<td>
先五十四
</td>
<td>
盈初
</td>
</tr>
<tr>
<td>
小寒：丑月節
</td>
<td>
益六百七十六
</td>
<td>
息七百二十二
</td>
<td>
先四十六
</td>
<td>
盈五十四
</td>
</tr>
<tr>
<td>
大寒：丑月中
</td>
<td>
益五百一十四
</td>
<td>
息一千三百四十
</td>
<td>
先三十八
</td>
<td>
盈一百
</td>
</tr>
<tr>
<td>
立春：寅月節
</td>
<td>
益五百一十四度七十分一十四
</td>
<td>
息一千八百五十四
</td>
<td>
先三十八
</td>
<td>
盈一百三十八
</td>
</tr>
<tr>
<td>
啟蟄：寅月中
</td>
<td>
益六百一十八
</td>
<td>
息二千二百六十八
</td>
<td>
先四十六
</td>
<td>
盈一百七十六
</td>
</tr>
<tr>
<td>
雨水：卯月節
</td>
<td>
益七百二十二
</td>
<td>
息二千九百八十六
</td>
<td>
先五十四
</td>
<td>
盈二百二十二
</td>
</tr>
<tr>
<td>
春分：卯月中
</td>
<td>
損七百二十二
</td>
<td>
息三千七百八
</td>
<td>
先五十四
</td>
<td>
盈二百七十六
</td>
</tr>
<tr>
<td>
清明：辰月節
</td>
<td>
損六百一十八
</td>
<td>
息二千九百八十六
</td>
<td>
後四十八
</td>
<td>
盈二百三十二
</td>
</tr>
<tr>
<td>
穀雨：辰月中
</td>
<td>
損五百七十四
</td>
<td>
息二千三百六十八
</td>
<td>
後三十八
</td>
<td>
盈一百七十六
</td>
</tr>
<tr>
<td>
立夏：巳月節
</td>
<td>
損五百一十四
</td>
<td>
息一千八百五十四
</td>
<td>
後三十八
</td>
<td>
盈一百三十六
</td>
</tr>
<tr>
<td>
小滿：巳月中
</td>
<td>
損六百一十八
</td>
<td>
息一千三百三十
</td>
<td>
後四十六
</td>
<td>
盈一百
</td>
</tr>
<tr>
<td>
芒種：午月節
</td>
<td>
損七百七十分二十二秒
</td>
<td>
息七百二十二
</td>
<td>
後五十四
</td>
<td>
盈五十四
</td>
</tr>
<tr>
<td>
夏至：午月中
</td>
<td>
益七百二十二
</td>
<td>
消初
</td>
<td>
先五十四
</td>
<td>
朒本
</td>
</tr>
<tr>
<td>
小暑：未月節
</td>
<td>
益六百一十八
</td>
<td>
消七百二十二
</td>
<td>
先四十六
</td>
<td>
朒五十四
</td>
</tr>
<tr>
<td>
立秋：申月節
</td>
<td>
益五百一十四
</td>
<td>
消一千八百五十四
</td>
<td>
先三十八
</td>
<td>
朒一百三十八
</td>
</tr>
<tr>
<td>
處暑：申月中
</td>
<td>
益六百一十八
</td>
<td>
消一千三百六十八
</td>
<td>
先四十六
</td>
<td>
朒一百七十六
</td>
</tr>
<tr>
<td>
白露：酉月節
</td>
<td>
益七百二十二
</td>
<td>
消二千九百八十六
</td>
<td>
先五十四
</td>
<td>
朒二百二十三
</td>
</tr>
<tr>
<td>
秋分：酉月中
</td>
<td>
損七百二十二
</td>
<td>
消三千七百八<span class="jiaozhusup">損七百二十二」，據新志改。</span>
</td>
<td>
後五十四
</td>
<td>
朒二百一十六
</td>
</tr>
<tr>
<td>
寒露：戌月節
</td>
<td>
損六百一十八
</td>
<td>
消二千九百八十六
</td>
<td>
後四十六
</td>
<td>
朒二百二十二
</td>
</tr>
<tr>
<td>
霜降：戌月中
</td>
<td>
損五百一十四
</td>
<td>
消二千三百六十八
</td>
<td>
後三十八
</td>
<td>
朒一百七十六
</td>
</tr>
<tr>
<td>
立冬：亥月節
</td>
<td>
損五百一十四
</td>
<td>
消一千八百五十四
</td>
<td>
後三十八
</td>
<td>
朒一百三十八
</td>
</tr>
<tr>
<td>
小雪：亥月中
</td>
<td>
損六百一十八
</td>
<td>
消一千三百四十
</td>
<td>
後四十六
</td>
<td>
朒一百
</td>
</tr>
<tr>
<td>
大雪：子月節
</td>
<td>
損七百二十二
</td>
<td>
消七百二十二
</td>
<td>
後五十四
</td>
<td>
朒五十四
</td>
</tr>
</tbody>
</table>
<p class="em2" id="p25"><a class="gg-link" href="#p25" onclick="return changeColor(this);"></a>見所在氣躔差率，并後氣率，半之，總辰乘之，綱紀而一，得氣末率。<span class="jiazhu">各以汎差通其綱紀，以同差辰也。</span>又二率相減，餘以總辰乘而紀除之，為總差。辰之綱紀除之，<span class="jiaozhusup">文字疑有誤，校勘記卷一六謂據術，當作：「以總辰乘之，綱紀除之，為總差，又以辰差乘總差。」</span>為別差率。前少者，以總差減末率；前多者，以總差加末率。<span class="jiaozhusup">各本原脫「加末率」三字，據術及文義，參考新志補。</span>加減訖，皆為其氣初日損益率。前多者，以別差率減；前少者，以別差率加。<span class="jiaozhusup">二「率」字各本原作「日」，據上文及術改。</span>加減氣初日損益率訖，即次日損益率。<span class="jiazhu">亦名每日躔差率。</span>以次加減，得每日所求。各累所損益，隨曆定氣損益消息總，各為其日消息數。其後氣無同率，及有數同者，皆因前少，以前末率為初率，<span class="jiaozhusup">「初率」各本原無，據新志補。</span>加總差為末率，別差漸加初率，為每日率。前多者，總差減初率為末率，別差漸減為日率。<span class="jiaozhusup">據術，「減」下脫「初率」二字，「日」上脫「每」字。</span><span class="jiazhu">其有氣初末計會及綱紀所校多少不協者，隨其增損調而御之，使際會相準。</span></p>
<div class="section" id="title-18"><h3>求氣盈朒所入日辰術</h3></div>
<p class="em2" id="p26"><a class="gg-link" href="#p26" onclick="return changeColor(this);"></a>冬夏二至，即以恆氣為定。自外，各以氣下消息數，息減消加其恆氣小餘，<span class="jiazhu">滿若不足，進退其日。</span>即其氣朒日辰。<span class="jiaozhusup">據術及文義，「氣」下當有「盈」字。</span>亦因別其日，命以甲子，得所求。<span class="jiazhu">加之為盈氣，減之為朒氣，定其盈朒所在，故日定。凡推日月度及推發斂，皆依定氣推之。若注曆，依恆氣日。</span></p>
<div class="section" id="title-19"><h3>求定氣恆朔弦望夜半後辰數術</h3></div>
<p class="em2" id="p27"><a class="gg-link" href="#p27" onclick="return changeColor(this);"></a>各置其小餘，三乘，如辰率而一，為夜半後辰數。</p>
<div class="section" id="title-20"><h3>求每日盈朒積術</h3></div>
<p class="em2" id="p28"><a class="gg-link" href="#p28" onclick="return changeColor(this);"></a>各置其氣先後率與盈朒積，乃以先率後率加躔差率，盈朒積加消息總，亦如求消息法，即得每日所入盈朒及先後之數。</p>
<div class="section" id="title-21"><h3>求朔弦望恆日恆所入盈縮數術</h3></div>
<p class="em2" id="p29"><a class="gg-link" href="#p29" onclick="return changeColor(this);"></a>各以總辰乘其所入定氣日算朒朔弦望夜半後辰數，乃以所入定氣夜半後辰數減之，餘為辰總。<span class="jiazhu">其恆朔弦望與定氣同日而辰多者，其朔弦望即在前氣氣末，而辰總時有多於進綱紀通數者，<span class="jiaozhusup">據術及文義，「綱」下當有「退」字。</span>疑入後氣之初也。</span>以乘其氣前多之末率、前少之初率，總辰而一，為總率。<span class="jiazhu">凡須相乘有分餘者，母必通全子乘訖報母，異者齊同也。</span>其前多者，辰總減紀乘總差，綱紀而一，為差。并於總率差，辰總乘之，倍總辰除之，以加總率。前少者，辰總再乘別差，總辰自辰乘，<span class="jiaozhusup">校勘記卷一六說，「自辰乘」當作「自乘辰總」。</span>倍而除之，以加總率，皆為總數。乃以先加後減其氣盈朒為定積，<span class="jiaozhusup">「盈朒」，各本原作「其朒」，據下文及新志改。</span><span class="jiazhu">凡分餘不成全而更不復須者，過半更不後夜無氣也。</span>以盈朒定積，盈加朒減其日小餘，滿若不足，進退之，各其入盈朒日及小餘。<span class="jiazhu">若非朔望有交從者速粗舉者，以所入定氣日算乘先後率，加十五而一，先加減盈朒為定積。入氣日十五算者，加十六而一。</span></p>
<p id="p30"><a class="gg-link" href="#p30" onclick="return changeColor(this);"></a>曆變周：四十四萬三千七十七。</p>
<p id="p31"><a class="gg-link" href="#p31" onclick="return changeColor(this);"></a>變奇率：十二。</p>
<p id="p32"><a class="gg-link" href="#p32" onclick="return changeColor(this);"></a>曆變日：二十七；變餘，七百四十三；變奇，一。</p>
<p id="p33"><a class="gg-link" href="#p33" onclick="return changeColor(this);"></a>月程法：六十三。</p>
<div class="section" id="title-22"><h3>推曆變術</h3></div>
<p class="em2" id="p34"><a class="gg-link" href="#p34" onclick="return changeColor(this);"></a>以曆變周去總實，餘，以變奇率乘之，滿變周又去之。不滿者，變奇率約之，為變分。不盡，為變奇。分滿總法為日，不滿為餘。命日算外，即所求年天正恆朔夜半入變日及餘，以天正恆朔小餘加之，即經辰所入。</p>
<div class="section" id="title-23"><h3>求朔弦望經辰所入</h3></div>
<p class="em2" id="p35"><a class="gg-link" href="#p35" onclick="return changeColor(this);"></a>因天正經辰所入日餘奇，<span class="jiaozhusup">據新志及術，「天正」下當補「恆朔」二字。</span>加日七、餘五百一十二、奇九。奇滿率成餘。餘，如總法為日，得上弦經辰所入。以次轉加，得望、下弦及來月朔。所入滿變日及餘奇，<span class="jiaozhusup">「所入」，各本原作「所日」，據下文改。</span>則去之。<span class="jiazhu">凡相連去者，皆倣於此。</span>徑求望者，加朔所入日十四、餘一千二十五、奇六。徑求次朔，加一日、餘一千三百七、奇十一。</p>
<div class="section" id="title-24"><h3>求朔望弦盈朒減辰所入術<span class="jiaozhusup">「望弦」，據上下文當作「弦望」。「減」字殿本、懼盈齋本、局本、廣本同。殘宋本、聞本此處闕字。疑當作「經」。</span></h3></div>
<p class="em2" id="p36"><a class="gg-link" href="#p36" onclick="return changeColor(this);"></a>各以其日所入盈朒定積，盈加朒減其恆經辰所入，餘即各所求。</p>
<table border="1">
<tbody>
<tr>
<td>
變日
</td>
<td>
離程
</td>
<td>
離差<span class="jiaozhusup">離程」，據新志及術改。</span>
</td>
<td>
增減率
</td>
<td>
遲速積
</td>
</tr>
<tr>
<td>
一日
</td>
<td>
九百八十五
</td>
<td>
退十一
</td>
<td>
增一百三十四
</td>
<td>
速初
</td>
</tr>
<tr>
<td>
二日
</td>
<td>
九百七十四
</td>
<td>
退十二
</td>
<td>
增一百一十七
</td>
<td>
速一百三十四
</td>
</tr>
<tr>
<td>
三日
</td>
<td>
九百六十二
</td>
<td>
退十四
</td>
<td>
增九十九
</td>
<td>
速二百五十一
</td>
</tr>
<tr>
<td>
四日
</td>
<td>
九百四十八
</td>
<td>
退十五
</td>
<td>
增七十八
</td>
<td>
速三百五十
</td>
</tr>
<tr>
<td>
五日
</td>
<td>
九百三十三
</td>
<td>
退十五
</td>
<td>
增五十六
</td>
<td>
速四百二十八
</td>
</tr>
<tr>
<td>
六日
</td>
<td>
九百一十八
</td>
<td>
退十六
</td>
<td>
增三十三
</td>
<td>
速四百八十四
</td>
</tr>
<tr>
<td>
七日
</td>
<td>
九百二
</td>
<td>
退十六
</td>
<td>
增九<span class="jiazhu">初增九末減隱</span>
</td>
<td>
速五百一十七
</td>
</tr>
<tr>
<td>
八日
</td>
<td>
八百八十六
</td>
<td>
退十六
</td>
<td>
減十四
</td>
<td>
速五百二十七
</td>
</tr>
<tr>
<td>
九日
</td>
<td>
八百七十
</td>
<td>
退十六
</td>
<td>
減三十八
</td>
<td>
速五百一十二
</td>
</tr>
<tr>
<td>
十日
</td>
<td>
八百五十四
</td>
<td>
退十五
</td>
<td>
減六十二
</td>
<td>
速四百七十四
</td>
</tr>
<tr>
<td>
十一日
</td>
<td>
八百四十九
</td>
<td>
退十二
</td>
<td>
減八十五
</td>
<td>
速四百一十七
</td>
</tr>
<tr>
<td>
十二日
</td>
<td>
八百二十六
</td>
<td>
退十一
</td>
<td>
減一百四
</td>
<td>
速三百二十七
</td>
</tr>
<tr>
<td>
十三日
</td>
<td>
八百十五
</td>
<td>
退七
</td>
<td>
減一百二十七
</td>
<td>
速二百二十三
</td>
</tr>
<tr>
<td>
十四日
</td>
<td>
八百八
</td>
<td>
進二
</td>
<td>
<span class="jiazhu">初減一百二末增二十九<span class="jiaozhusup">減一百二初減一百二，末增二十九。」</span></span>
</td>
<td>
速百二
</td>
</tr>
<tr>
<td>
十五日
</td>
<td>
八百十
</td>
<td>
進九
</td>
<td>
增一百二十八
</td>
<td>
遲二十九
</td>
</tr>
<tr>
<td>
十六日
</td>
<td>
八百一十九
</td>
<td>
進十三
</td>
<td>
增一百一十五
</td>
<td>
遲一百五十七
</td>
</tr>
<tr>
<td>
十七日
</td>
<td>
八百三十二
</td>
<td>
進十四
</td>
<td>
增九十五
</td>
<td>
遲二百七十二
</td>
</tr>
<tr>
<td>
十八日
</td>
<td>
八百四十六
</td>
<td>
進十五
</td>
<td>
增七十四
</td>
<td>
遲三百六十七
</td>
</tr>
<tr>
<td>
十九日
</td>
<td>
八百六十一
</td>
<td>
進十六
</td>
<td>
增五十二
</td>
<td>
遲四百四十一
</td>
</tr>
<tr>
<td>
二十日
</td>
<td>
八百七十七
</td>
<td>
進十六
</td>
<td>
增二十八
</td>
<td>
遲四百九十三
</td>
</tr>
<tr>
<td>
二十一日
</td>
<td>
八百九十三
</td>
<td>
進十六
</td>
<td>
增四<span class="jiazhu">初增四末減隱</span>
</td>
<td>
遲五百二十一
</td>
</tr>
<tr>
<td>
二十二日
</td>
<td>
九百九
</td>
<td>
進十六
</td>
<td>
增二十<span class="jiaozhusup">新志作「減二十」。</span>
</td>
<td>
遲五百二十五
</td>
</tr>
<tr>
<td>
二十三日
</td>
<td>
九百二十五
</td>
<td>
進十六
</td>
<td>
減四十四
</td>
<td>
遲五百二十
</td>
</tr>
<tr>
<td>
二十四日
</td>
<td>
九百四十一
</td>
<td>
進十四
</td>
<td>
減六十八
</td>
<td>
遲四百六十一
</td>
</tr>
<tr>
<td>
二十五日
</td>
<td>
九百五十五
</td>
<td>
進十三
</td>
<td>
減八百九
</td>
<td>
遲三百九十三
</td>
</tr>
<tr>
<td>
二十六日
</td>
<td>
九百六十八
</td>
<td>
進十一
</td>
<td>
減一百八
</td>
<td>
遲三百四
</td>
</tr>
<tr>
<td>
二十七日
</td>
<td>
九百七十九
</td>
<td>
進六
</td>
<td>
減一百二十五
</td>
<td>
遲一百九十六
</td>
</tr>
<tr>
<td>
二十八日
</td>
<td>
九百八十五
</td>
<td>
平<span class="jiazhu">進五退五</span>
</td>
<td>
減一百四十四<span class="jiazhu">初減七十一末增入微<span class="jiaozhusup">「減一百四十四」，各本原作注文，小字。校勘記卷一六：「減一百四十四依上例似屬大字。」據改。「微」，新志作「後」。</span></span>
</td>
<td>
遲七十七
</td>
</tr>
</tbody>
</table>
<div class="section" id="title-25"><h3>求朔弦望盈朒日辰入變遲速定數術</h3></div>
<p class="em2" id="p37"><a class="gg-link" href="#p37" onclick="return changeColor(this);"></a>各列其所入日增減率，并後率而半之，為通率。又二率相減，餘為率差。增者，以入餘減總法，餘乘率差，總法而一，并率差而半之。減者，半入餘乘率差，亦總法而一，<span class="jiaozhusup">「法」字各本原無，據新志及文義補。</span>並以加於通率，入餘乘之，總法而一，所得為經辰變轉半經辰變。速減遲加盈朒經辰所入餘，<span class="jiaozhusup">「減」下各本原有「法」字，據新志及文義刪。</span>為轉餘。應增者，減法；應減者，因餘。皆以乘率差，總法而一，加於通率。變率乘之，總法而一，以速減遲加變率為定率。乃以定率增減遲速積為定。<span class="jiazhu">此法微密至當，以示算理通塗。若非朔望有交及欲考校速要者，但以入餘乘增減率，總法而一，增減速為要耳。</span>其後無同率者，亦因前率，應增者以通率為初數，半率差而減之；應減入餘進退日者分為二日，隨餘初末，如法求之。所得并以加減變率為定。<span class="jiaozhusup">各本原作「所得并以減率」，據新志及文義補。</span></p>
<table border="1">
<tbody>
<tr>
<td>
七日
</td>
<td>
初八分
</td>
<td>
末一分
</td>
<td>
初一千一百九十一
</td>
<td>
末一百四十九
</td>
</tr>
<tr>
<td>
十四日
</td>
<td>
初七分
</td>
<td>
末二分
</td>
<td>
初一千四百十二
</td>
<td>
末二百九十八
</td>
</tr>
<tr>
<td>
二十一日
</td>
<td>
初六分
</td>
<td>
末三分
</td>
<td>
初八百九十二
</td>
<td>
末四百四十六
</td>
</tr>
<tr>
<td>
二十八日
</td>
<td>
初五分
</td>
<td>
末四分
</td>
<td>
初七百四十三
</td>
<td>
末五百九十七
</td>
</tr>
</tbody>
</table>
<p class="em2" id="p38"><a class="gg-link" href="#p38" onclick="return changeColor(this);"></a>其入前件日餘，如初數已下者為初，已上者以初數減總法，餘為末之數。增減相反，約以九分為限。初雖少弱，而末微強，餘差不多，理況兼舉，皆今有雜差，各隨其數。若恆算所求，七日與二十一日得初率，而末之所減，隱而不顯。且數與平行正算，亦初末有數，而恆算所無。其十四日、二十八日既初末數存，而虛差亦減其數，數當去恆法不見。</p>
<div class="section" id="title-26"><h3>求朔弦望盈朒所入日名及小餘術</h3></div>
<p class="em2" id="p39"><a class="gg-link" href="#p39" onclick="return changeColor(this);"></a>各以其所入變曆速定數速減遲加其盈朒小餘。<span class="jiaozhusup">新志「曆速」作「遲速」。「速減遲加」原作「減除加」，據新志補改。</span>滿若不足，進退其日。命以甲子算外，各其盈朒日反餘。<span class="jiazhu">加其恆日，餘者為盈；減其恆日，餘者為朒。其日不動者，依恆朔日而定其小餘，推擬日月行度。其定小餘二十四已下，一千三百一十六已上者，其入氣盈朒、入曆遲速，皆須覆依本術推算，不得從粗舉速要之限。乃前朔後朔，迭相推校。盈朒之課，據實為準。損不侵朒，益不過盈。</span></p>
<div class="section" id="title-27"><h3>求定朔月大小術</h3></div>
<p class="em2" id="p40"><a class="gg-link" href="#p40" onclick="return changeColor(this);"></a>凡朔盈朒日名，即為定朔日名。其定朔日名，十干與來月同者大，不同者小。其月無中氣者為閏月。<span class="jiazhu">其正月朔有定加時正月者，消息前後各一兩月，以定月之大小。合虧在晦二者，弦望亦隨事消息。凡置月朔，盈朒之極，不過頻三。其或過者，觀定小餘近夜半者量之。</span></p>
<div class="section" id="title-28"><h3>檢宿度術</h3></div>
<table border="1">
<tbody>
<tr>
<td>斗：二十六<span class="jiazhu">及分</span>
</td>
<td>
牛：八
</td>
<td>
女：十二
</td>
<td>
虛：十
</td>
<td>
危：十七
</td>
<td>
室：十六
</td>
<td>
壁：九<span class="jiazhu">北方九分十八度</span>
</td>
</tr>
<tr>
<td>
奎：十六
</td>
<td>
婁：十二
</td>
<td>
胃：十四
</td>
<td>
昴：十一
</td>
<td>
畢：十八
</td>
<td>
觜：一
</td>
<td>
參：九<span class="jiazhu">西方八十度</span>
</td>
</tr>
<tr>
<td>
井：三十
</td>
<td>
鬼：三
</td>
<td>
柳：十四
</td>
<td>
星：七
</td>
<td>
張：十八
</td>
<td>
翼：十八
</td>
<td>
軫：十七<span class="jiazhu">南方一百一十二度</span>
</td>
</tr>
<tr>
<td>
角：十三
</td>
<td>
亢：九
</td>
<td>
氐：十六
</td>
<td>
房：五
</td>
<td>
心：五
</td>
<td>
尾：十八
</td>
<td>
箕：十一<span class="jiazhu">東方七十五度</span>
</td>
</tr>
</tbody>
</table>
<p class="em2" id="p41"><a class="gg-link" href="#p41" onclick="return changeColor(this);"></a>前件周天二十八宿，相距三百六十五度，前漢唐都以渾儀赤道所量。其數常定，紘帶天中，儀圖所準。日月往來，隨交損益。所入宿度，進退不同。</p>
<div class="section" id="title-29"><h3>黃道宿度<span class="jiazhu">左中郎將賈逵檢日月所去赤道不同，更鑄黃道渾儀所檢者。</span></h3></div>
<table border="1">
<tbody>
<tr>
<td>
斗：二十四度
</td>
<td>
牛：七度
</td>
<td>
女：十一度
</td>
<td>
虛：十二度
</td>
<td>
危：十六度
</td>
<td>
室：十八度
</td>
<td>
壁：十一度<span class="jiazhu">北方九十六度宿分三百二十八</span>
</td>
</tr>
<tr>
<td>
奎：十七度
</td>
<td>
婁：十三度
</td>
<td>
胃：十四度
</td>
<td>
昴：十一度
</td>
<td>
畢：十六度
</td>
<td>
觜：一度<span class="jiazhu">西方八十三度</span>
</td>
<td>
參：九度
</td>
</tr>
<tr>
<td>
井：三十度
</td>
<td>
鬼：三度
</td>
<td>
柳：十四度
</td>
<td>
星：七度
</td>
<td>
張：十六度
</td>
<td>
翼：十九度
</td>
<td>
軫：十八度<span class="jiazhu">南方一百九度</span>
</td>
</tr>
<tr>
<td>
角：十三度
</td>
<td>
亢：九度
</td>
<td>
氐：十六度
</td>
<td>
房：五度
</td>
<td>
心：五度
</td>
<td>
尾：十八度
</td>
<td>
箕：十度<span class="jiazhu">東方七十九度</span>
</td>
</tr>
</tbody>
</table>
<p class="em2" id="p42"><a class="gg-link" href="#p42" onclick="return changeColor(this);"></a>臣等今所修撰討論，更造木渾圖交絡調賦黃赤二道三百六十五度有奇，校量大率，與此符會。今曆以步日行月及五星出入循此。其月行交絡黃道，進退亦宜有別。每交輒差，不可詳盡。今亦依黃道推步。</p>
<div class="section" id="title-30"><h3>推日躔術</h3></div>
<p class="em2" id="p43"><a class="gg-link" href="#p43" onclick="return changeColor(this);"></a>置冬至初日躔差率，加總法，<span class="jiaozhusup">據術，疑是下文「如總法」而衍。</span>乘冬至小餘，如總法而一，以減天宿度分。其餘命起黃道斗十二度，宿次去之，經斗去宿分度，不滿宿算外，即所求年冬至夜半所在宿度算及分。</p>
<div class="section" id="title-31"><h3>求每定氣初日夜半日所在定度術</h3></div>
<p class="em2" id="p44"><a class="gg-link" href="#p44" onclick="return changeColor(this);"></a>各以其定氣初日躔差率，乘氣定餘，總法而一，進加退減餘為分，以減定氣日度及分，命以宿次如前，即其夜半度及春秋二分定氣初日為進退之始，當平行一度。自餘依進加退減度之。</p>
<div class="section" id="title-32"><h3>求次日夜半日所在定度術</h3></div>
<p class="em2" id="p45"><a class="gg-link" href="#p45" onclick="return changeColor(this);"></a>各因定氣夜半所在為本，加度一。又以其日躔差率，進加退減度分。滿若不足，並依前例。去命如上，即得所求。<span class="jiazhu">其定朔弦望夜半日度，各隨定氣，以其日月名亦直而分別之。勘右依恆有餘，從定恆行度，不用躔差。</span></p>
<div class="section" id="title-33"><h3>求朔弦望定日夜辰所加日度術<span class="jiaozhusup">據下文及術，「夜」字當是衍文。</span></h3></div>
<p class="em2" id="p46"><a class="gg-link" href="#p46" onclick="return changeColor(this);"></a>各以其定小餘為平分。又定小餘乘其日所躔差率，總法而一，乃進加退減其平分，以加其夜半日度，即各定辰所加。<span class="jiazhu">其與五星加減者，半其分；消息月朔者，應推月度所須，皆依本朔大小。若注曆，依甲子乙丑各擬入。</span></p>
<div class="section" id="title-34"><h3>推月離術　求朔望定日辰月所在度術</h3></div>
<p class="em2" id="p47"><a class="gg-link" href="#p47" onclick="return changeColor(this);"></a>各置朔弦望定辰所加日度及分。　凡朔定辰所加為合朔，日月同度。上弦加度九十一、分四百一十七。　望加度一百八十三、分八百三十四。　下弦加度二百七十三、分一千二百五十一。<span class="jiazhu">訖，各半而十退之，為程度分。</span></p>
<div class="section" id="title-35"><h3>求次月定朔夜半入變曆術<span class="jiaozhusup">「曆」字各本原作「宿」，據下文及術改。</span></h3></div>
<p class="em2" id="p48"><a class="gg-link" href="#p48" onclick="return changeColor(this);"></a>置天正恆朔夜半所入變日及餘。<span class="jiazhu">定朔有進退一日者，進退一日，為定朔夜半所入。</span>月大加二日，月小加一日。餘皆五百九十六、奇十六。</p>
<div class="section" id="title-36"><h3>求次日夜半所入變曆術</h3></div>
<p class="em2" id="p49"><a class="gg-link" href="#p49" onclick="return changeColor(this);"></a>因定朔夜半所入日算，加日一，滿皆如前。<span class="jiazhu">其弦皆依前定日所在求之。</span></p>
<div class="section" id="title-37"><h3>求變日定離程術</h3></div>
<p class="em2" id="p50"><a class="gg-link" href="#p50" onclick="return changeColor(this);"></a>各以其日夜半入變餘，乘離差，總法而一，為見差。以進加退減其日離程，為月每日所離定程。</p>
<div class="section" id="title-38"><h3>求朔弦望之定日夜半月所在度術</h3></div>
<p class="em2" id="p51"><a class="gg-link" href="#p51" onclick="return changeColor(this);"></a>各以其日定小餘，乘所入變日離定程，總法而一，為夜半後分。滿程法為度，餘為度分。以減其日加辰所在度及分，命以黃道宿度，即其所求。次日夜半，各以離定程加朔弦望夜半所在分，滿程法從度，去命以黃道宿度算外，則次日夜半月度。求晨昏度，以其日離定程乘其日夜刻，二百而一，為昏分，滿程法為度。望前以昏，後以晨，加夜半度，得所求。其弦望以五乘定小餘，程法一，為刻，即各其辰所入刻數。皆減其晨前刻，不盡為晨後刻。不滿晨前刻者，從前日注曆，伺候推。</p>
<p id="p52"><a class="gg-link" href="#p52" onclick="return changeColor(this);"></a>總刻：一百。</p>
<p id="p53"><a class="gg-link" href="#p53" onclick="return changeColor(this);"></a>辰刻：分十一。<span class="jiaozhusup">殿本、懼盈齋本、局本、廣本同。殘宋本作為「辰刻八，辰刻分十二」，聞本作「辰刻八，辰刻分十一」。新志作「辰刻八分二十四」。</span></p>
<p id="p54"><a class="gg-link" href="#p54" onclick="return changeColor(this);"></a>刻分法：七十二。</p>
<table border="1">
<tbody>
<tr>
<td>
定氣
</td>
<td>
晨前刻
</td>
<td>
昏去中度
</td>
<td>
定氣日度<span class="jiazhu">及分</span>
</td>
<td>
黃道去極度
</td>
<td>
屈伸率
</td>
<td>
發斂差
</td>
<td>
朒
</td>
</tr>
<tr>
<td>
冬至
</td>
<td>
三十刻
</td>
<td>
八十二度<span class="jiazhu">二分</span>
</td>
<td>
斗十二度
</td>
<td>
一百一十五度<span class="jiazhu">三分</span>
</td>
<td>
伸一<span class="jiazhu">三分</span>
</td>
<td>
益十六
</td>
<td>
朒
</td>
</tr>
<tr>
<td>
小寒
</td>
<td>
二十九刻<span class="jiazhu">五十四分</span>
</td>
<td>
八十三度
</td>
<td>
牛二度<span class="jiazhu">一千三百四十分</span>
</td>
<td>
一百一十三度<span class="jiazhu">一分</span>
</td>
<td>
伸三<span class="jiazhu">七分</span>
</td>
<td>
益十六
</td>
<td>
朒
</td>
</tr>
<tr>
<td>
大寒
</td>
<td>
二十九刻<span class="jiazhu">十八分</span>
</td>
<td>
八十四度<span class="jiazhu">八分</span>
</td>
<td>
女十一度<span class="jiazhu">二百五十七分四</span>
</td>
<td>
一百一十度<span class="jiazhu">七分</span>
</td>
<td>
伸六<span class="jiazhu">一分</span>
</td>
<td>
益二十二
</td>
<td>
朒
</td>
</tr>
<tr>
<td>
立春
</td>
<td>
二十八刻<span class="jiazhu">三十三分</span>
</td>
<td>
八十七度<span class="jiazhu">七分</span>
</td>
<td>
危五度<span class="jiazhu">五百五十三分</span>
</td>
<td>
一百七度<span class="jiazhu">九分</span>
</td>
<td>
伸九<span class="jiazhu">四分</span>
</td>
<td>
益九
</td>
<td>
朒
</td>
</tr>
<tr>
<td>
啟蟄
</td>
<td>
二十七刻<span class="jiazhu">三十分</span>
</td>
<td>
九十一度<span class="jiazhu">六分</span>
</td>
<td>
室四度<span class="jiazhu">八百四十三分二</span>
</td>
<td>
一百二度<span class="jiazhu">九分</span>
</td>
<td>
伸十<span class="jiazhu">七分半</span>
</td>
<td>
益七
</td>
<td>
朒
</td>
</tr>
<tr>
<td>
雨水
</td>
<td>
二十六刻<span class="jiazhu">十八分</span>
</td>
<td>
九十五度<span class="jiazhu">九分</span>
</td>
<td>
壁一度<span class="jiazhu">一千一百四十六分一</span>
</td>
<td>
九十七度<span class="jiazhu">三分</span>
</td>
<td>
伸十一<span class="jiazhu">八分</span>
</td>
<td>
益三
</td>
<td>
朒
</td>
</tr>
<tr>
<td>
春分
</td>
<td>
二十五刻<span class="jiazhu">四分</span>
</td>
<td>
一百度<span class="jiazhu">四分</span>
</td>
<td>
奎七度<span class="jiazhu">八十分</span>
</td>
<td>
九十一度<span class="jiazhu">三分</span>
</td>
<td>
伸十二<span class="jiazhu">二分半</span>
</td>
<td>
損三
</td>
<td>
朒
</td>
</tr>
<tr>
<td>
清明
</td>
<td>
二十三刻<span class="jiazhu">五十四分</span>
</td>
<td>
一百四度<span class="jiazhu">九分</span>
</td>
<td>
婁五度<span class="jiazhu">三百八十一分五</span>
</td>
<td>
八十五度<span class="jiazhu">三分</span>
</td>
<td>
伸十一<span class="jiazhu">八分</span>
</td>
<td>
損七
</td>
<td>
朒
</td>
</tr>
<tr>
<td>
穀雨
</td>
<td>
二十二刻<span class="jiazhu">四十二分</span>
</td>
<td>
一百九度<span class="jiazhu">二分</span>
</td>
<td>
胃七度<span class="jiazhu">六百七十四分四</span>
</td>
<td>
七十九度<span class="jiazhu">七分</span>
</td>
<td>
伸十<span class="jiazhu">七分半</span>
</td>
<td>
損九
</td>
<td>
朒
</td>
</tr>
<tr>
<td>
立夏
</td>
<td>
二十一刻<span class="jiazhu">三十九分</span>
</td>
<td>
一百一十三度<span class="jiazhu">一分</span>
</td>
<td>
昴七度<span class="jiazhu">九百六十九分二</span>
</td>
<td>
七十四度<span class="jiazhu">七分</span>
</td>
<td>
伸九<span class="jiazhu">四分</span>
</td>
<td>
損二十三
</td>
<td>
朒
</td>
</tr>
<tr>
<td>
小滿
</td>
<td>
二十刻<span class="jiazhu">五十四分</span>
</td>
<td>
一百一十六度
</td>
<td>
畢十一度<span class="jiazhu">一千二百六十分三</span>
</td>
<td>
七十度<span class="jiazhu">九分</span>
</td>
<td>
伸六<span class="jiazhu">一分</span>
</td>
<td>
損十六
</td>
<td>
朒
</td>
</tr>
<tr>
<td>
芒種
</td>
<td>
二十刻<span class="jiazhu">十八分</span>
</td>
<td>
一百一十七度<span class="jiazhu">八分</span>
</td>
<td>
參八度<span class="jiazhu">二百一十三分一</span>
</td>
<td>
六十八度<span class="jiazhu">五分</span>
</td>
<td>
伸三<span class="jiazhu">七分</span>
</td>
<td>
損十六
</td>
<td>
朒
</td>
</tr>
<tr>
<td>
夏至
</td>
<td>
二十刻
</td>
<td>
一百一十八度<span class="jiazhu">七分</span>
</td>
<td>
井十五度<span class="jiazhu">五百六分</span>
</td>
<td>
六十七度<span class="jiazhu">三分</span>
</td>
<td>
屈一<span class="jiazhu">三分</span>
</td>
<td>
益十六
</td>
<td>
盈
</td>
</tr>
<tr>
<td>
小暑
</td>
<td>
二十刻<span class="jiazhu">十八分</span>
</td>
<td>
一百一十九度<span class="jiazhu">八分</span>
</td>
<td>
井三十度<span class="jiazhu">七百九十八分五</span>
</td>
<td>
六十八度<span class="jiazhu">五分</span>
</td>
<td>
屈七分
</td>
<td>
益十六
</td>
<td>
盈
</td>
</tr>
<tr>
<td>
大暑
</td>
<td>
二十刻<span class="jiazhu">五十四分</span>
</td>
<td>
一百一十六度
</td>
<td>
柳十一度<span class="jiazhu">一千九十一分四</span>
</td>
<td>
七十度<span class="jiazhu">九分</span>
</td>
<td>
屈六<span class="jiazhu">一分</span>
</td>
<td>
益二十二
</td>
<td>
盈
</td>
</tr>
<tr>
<td>
立秋
</td>
<td>
二十一刻<span class="jiazhu">三十九分</span>
</td>
<td>
一百一十三度<span class="jiazhu">一分</span>
</td>
<td>
張六度<span class="jiazhu">三十四分三</span>
</td>
<td>
七十四度<span class="jiazhu">一分</span>
</td>
<td>
屈九<span class="jiazhu">二分</span>
</td>
<td>
益九
</td>
<td>
盈
</td>
</tr>
<tr>
<td>
處暑
</td>
<td>
二十一刻<span class="jiazhu">四十二分</span>
</td>
<td>
一百九度<span class="jiazhu">三分</span>
</td>
<td>
翼四度<span class="jiazhu">三百三十七分二</span>
</td>
<td>
七十七度<span class="jiazhu">七分</span>
</td>
<td>
屈十<span class="jiazhu">七分半</span>
</td>
<td>
益七
</td>
<td>
盈
</td>
</tr>
<tr>
<td>
白露
</td>
<td>
二十三刻<span class="jiazhu">五十四分</span>
</td>
<td>
一百四度<span class="jiazhu">九分</span>
</td>
<td>
翼十九度<span class="jiazhu">六百四十分一</span>
</td>
<td>
八十五度<span class="jiazhu">三分</span>
</td>
<td>
屈十一<span class="jiazhu">八分</span>
</td>
<td>
益三
</td>
<td>
盈
</td>
</tr>
<tr>
<td>
秋分
</td>
<td>
二十五刻
</td>
<td>
一百度<span class="jiazhu">四分</span>
</td>
<td>
軫十五度<span class="jiazhu">九百二十三</span>
</td>
<td>
九十一度<span class="jiazhu">三分</span>
</td>
<td>
屈十二<span class="jiazhu">二分半</span>
</td>
<td>
損三
</td>
<td>
盈
</td>
</tr>
<tr>
<td>
寒露
</td>
<td>
二十六刻<span class="jiazhu">十八分</span>
</td>
<td>
九十五度<span class="jiazhu">九分</span>
</td>
<td>
角十三度<span class="jiazhu">一千二百一十五分五</span>
</td>
<td>
九十七度<span class="jiazhu">三分</span>
</td>
<td>
屈十一<span class="jiazhu">八分</span>
</td>
<td>
損九
</td>
<td>
盈
</td>
</tr>
<tr>
<td>
霜降
</td>
<td>
二十七刻<span class="jiazhu">三十分</span>
</td>
<td>
九十一度<span class="jiazhu">六分</span>
</td>
<td>
氐五度<span class="jiazhu">一百六十八分四</span>
</td>
<td>
一百二度<span class="jiazhu">九分</span>
</td>
<td>
屈十<span class="jiazhu">十分半</span>
</td>
<td>
損九
</td>
<td>
盈
</td>
</tr>
<tr>
<td>
立冬
</td>
<td>
二十八刻<span class="jiazhu">三十三分</span>
</td>
<td>
八十七度<span class="jiazhu">七分</span>
</td>
<td>
房四度<span class="jiazhu">四百六十一分三</span>
</td>
<td>
一百七度
</td>
<td>
屈九<span class="jiazhu">四分</span>
</td>
<td>
損二十三
</td>
<td>
盈
</td>
</tr>
<tr>
<td>
小雪
</td>
<td>
二十九刻<span class="jiazhu">十六分</span>
</td>
<td>
八十四度<span class="jiazhu">八分</span>
</td>
<td>
尾九度<span class="jiazhu">七百五十四分二</span>
</td>
<td>
一百一十一度<span class="jiazhu">十分</span>
</td>
<td>
屈六<span class="jiazhu">一分</span>
</td>
<td>
損十六
</td>
<td>
盈
</td>
</tr>
<tr>
<td>
大雪
</td>
<td>
二十九刻<span class="jiazhu">五十四分</span>
</td>
<td>
八十三度
</td>
<td>
箕六度<span class="jiazhu">一千三十七分一</span>
</td>
<td>
一百一十四度<span class="jiazhu">二分</span>
</td>
<td>
屈三<span class="jiazhu">七分</span>
</td>
<td>
損十六
</td>
<td>
盈
</td>
</tr>
</tbody>
</table>
<div class="section" id="title-39"><h3>求定氣日晝夜漏刻及日出沒術</h3></div>
<p class="em2" id="p55"><a class="gg-link" href="#p55" onclick="return changeColor(this);"></a>倍其氣晨前刻及分，滿法從刻，為日不見漏。以減百刻，餘為日見漏。五刻晝漏刻。<span class="jiaozhusup">合鈔卷四二曆志云：「上下有闕文。」</span>以晝漏刻減百刻，餘為夜漏刻。以四刻十二分加晨前漏刻，命起子初刻算外，即日出辰刻。以日見漏加日出刻辰，以次如前，即日沒所在辰刻。<span class="jiazhu">以二十五除從夜漏，得每更一籌之數。以二刻三十六分加日沒辰刻，即甲辰刻，又以更籌數加之，得甲夜一籌數。以次累加，滿辰去命之，即五更夜籌所以當辰刻及也，以配二十一箭漏之法也。</span></p>
<div class="section" id="title-40"><h3>求每日並屈申數術</h3></div>
<p class="em2" id="p56"><a class="gg-link" href="#p56" onclick="return changeColor(this);"></a>每氣準為一十五日，各置其氣屈申率。每以發斂差損益之，差滿十從分，分滿十從率一，即各每日屈申率。各累計屈申率為刻分，乃以一百八十乘刻分，汎差十一乘綱紀而除之，得為刻差，滿法為刻。隨氣所在，以申減屈加不見漏而半之，為晨前定刻。每求次日，各如前法。<span class="jiazhu">時加其如始，隨加辰日晚，以率課之。</span></p>
<div class="section" id="title-41"><h3>求黃道去極每日差術</h3></div>
<p class="em2" id="p57"><a class="gg-link" href="#p57" onclick="return changeColor(this);"></a>置刻差，三十而一為度。不滿三約為分。申減屈加其氣初黃道度，即每日所求。</p>
<div class="section" id="title-42"><h3>求昏旦去中星度術</h3></div>
<p class="em2" id="p58"><a class="gg-link" href="#p58" onclick="return changeColor(this);"></a>每日求其晝漏刻數，以乘期實，二百乘總法而除之，得昏去中星度。以減周天度，餘為晨去中星度。以昏旦去中星度，加其辰日所在，即各其日中宿度。<span class="jiazhu">其梗概粗舉者，加其夜半日度，各其日中星宿度。</span></p>
<p class="em2" id="p59"><a class="gg-link" href="#p59" onclick="return changeColor(this);"></a>因求次日者，各置其四刻差，七十二乘之，二百八十八而一度。冬至後加，夏至後減。隨日加，各得每日去中度。晨昏所距日在黃道中星準度，以赤道計之。其赤道同太初星距。</p>
<div class="section" id="title-43"><h3>推遊交術</h3></div>
<p id="p60"><a class="gg-link" href="#p60" onclick="return changeColor(this);"></a>終率：一千九十三萬九千三百一十三。奇率：三百。</p>
<p id="p61"><a class="gg-link" href="#p61" onclick="return changeColor(this);"></a>約終：三萬六千四百六十四　奇一百一十三。</p>
<p id="p62"><a class="gg-link" href="#p62" onclick="return changeColor(this);"></a>交中：一萬八千二百三十二　奇五十六半。</p>
<p id="p63"><a class="gg-link" href="#p63" onclick="return changeColor(this);"></a>交中日<span class="jiaozhusup">新志「中」作「終」。按下文「中日十三，餘八百一十二」，倍之得交終日，似當作「終」。</span>：二十七　餘二百八十四　奇一百一十三。</p>
<p id="p64"><a class="gg-link" href="#p64" onclick="return changeColor(this);"></a>中日：十三　餘八百一十二　奇五十六半。</p>
<p id="p65"><a class="gg-link" href="#p65" onclick="return changeColor(this);"></a>虧朔：三千一百六　奇一百八十七。</p>
<p id="p66"><a class="gg-link" href="#p66" onclick="return changeColor(this);"></a>實望：一萬九千七百八十五　奇一百五十。</p>
<p id="p67"><a class="gg-link" href="#p67" onclick="return changeColor(this);"></a>後準：一百五十二　奇九百三半。</p>
<p id="p68"><a class="gg-link" href="#p68" onclick="return changeColor(this);"></a>前準：一萬六千六百七十八　奇二百六十三。</p>
<div class="section" id="title-44"><h3>求月行入交表裏術</h3></div>
<p class="em2" id="p69"><a class="gg-link" href="#p69" onclick="return changeColor(this);"></a>置總實，以終率去之。不足去者，奇率乘之。滿終率，又去之。不滿者，奇率約之，為天正恆朔夜半入交分。不盡，為奇。以總法約入交分，為日。不盡，為餘。命日算外，即天正恆朔夜半入交日算及餘、奇。<span class="jiazhu">天正定朔有進退日者，依所進退一日，為朔所入。</span>日不滿中日及餘、奇者，為月在外；滿，去之，餘皆一為月在內。大月加二日，小月加一日，餘皆一千五十五、奇一百八十七。求次日，加一日，滿中日者，皆去之，餘為入次。一表一裏，迭互入之。</p>
<table border="1">
<tbody>
<tr>
<td>
交日
</td>
<td>
去交差
</td>
<td>
差積
</td>
</tr>
<tr>
<td>
一日
</td>
<td>
進十四
</td>
<td>
積元
</td>
</tr>
<tr>
<td>
二日<span class="jiazhu">餘二百一十四已下者，入蝕限。</span>
</td>
<td>
進十三
</td>
<td>
十四
</td>
</tr>
<tr>
<td>
三日
</td>
<td>
進十一半
</td>
<td>
二十七
</td>
</tr>
<tr>
<td>
四日
</td>
<td>
進十一半
</td>
<td>
三十八半
</td>
</tr>
<tr>
<td>
五日
</td>
<td>
進七
</td>
<td>
四十八
</td>
</tr>
<tr>
<td>
六日
</td>
<td>
進四
</td>
<td>
五十五
</td>
</tr>
<tr>
<td>
七日
</td>
<td>
<span class="jiazhu">進二<br/>
退二</span>五分<span class="jiazhu">四進強<br/>
一退弱</span>
</td>
<td>
五十七
</td>
</tr>
<tr>
<td>
八日
</td>
<td>
退二
</td>
<td>
六十<span class="jiazhu">六十又一分，一分當日退。</span>
</td>
</tr>
<tr>
<td>
九日
</td>
<td>
退五
</td>
<td>
五十八
</td>
</tr>
<tr>
<td>
十日
</td>
<td>
退八
</td>
<td>
五十三
</td>
</tr>
<tr>
<td>
十一日
</td>
<td>
退十半
</td>
<td>
四十五
</td>
</tr>
<tr>
<td>
十二日
</td>
<td>
退十二半
</td>
<td>
三十四半
</td>
</tr>
<tr>
<td>
十三日<span class="jiazhu">餘五百九十九已上，入蝕限。</span>
</td>
<td>
退十三半
</td>
<td>
二十二
</td>
</tr>
<tr>
<td>
十四日
</td>
<td>
退十四少<span class="jiazhu">三退強<br/>
三退弱</span>
</td>
<td>
八半
</td>
</tr>
</tbody>
</table>
<div class="section" id="title-45"><h3>求月入交去日道遠近術</h3></div>
<p class="em2" id="p70"><a class="gg-link" href="#p70" onclick="return changeColor(this);"></a>置所入日差，并後差半之，為通率。進，以入日餘減總法，以乘差，總法而一，并差以半之。退者，半入餘，以乘差，總法而一。皆加通率，為交定率。乃以入餘乘定總法。乃進退差積，滿十為度，不滿為分，即各其日月去日道度數。每求日道宿度去極數，其入七日，餘一千七十六、奇二十八少已下者，進，已上，盡全；餘二百六十三、奇二百七十一大者，退入十四日，如交餘奇已下者，<span class="jiaozhusup">據術，「如交」下當有「中日」二字。</span>退；其入已上，盡全；餘五百二十七、奇二百四十二半者，進。而終其要為五分。初則七日四分，十四日三分；末則七日後一分，十四日後二分。雖初強末弱，差率有檢，月道一度半強已下者，為沾黃道。當朔望，則有虧。遇五星在黃道者，則相侵掩。</p>
<div class="section" id="title-46"><h3>求所在宿術</h3></div>
<p class="em2" id="p71"><a class="gg-link" href="#p71" onclick="return changeColor(this);"></a>求夜半入交日十三算者及餘，以減中日及餘，不盡者，以乘其日離定程，總法而一，為離分，滿程為度，以加其日夜半月所在宿度算及分，求次交準此，各得其定交所在度。置前後定交所宿度算及分，半之，即各表裏極所在宿度及分。</p>
<div class="section" id="title-47"><h3>求恆朔望汎交分野<span class="jiaozhusup">據文義，「野」字疑當作「術」。</span></h3></div>
<p class="em2" id="p72"><a class="gg-link" href="#p72" onclick="return changeColor(this);"></a>因天正恆朔夜半入交分，以天正恆朔汎交分求望汎交，以實望加之。又加，得次月恆朔汎交分。滿約終及奇，去之。次求次朔，以虧望加之。</p>
<div class="section" id="title-48"><h3>求朔望入常交分術</h3></div>
<p class="em2" id="p73"><a class="gg-link" href="#p73" onclick="return changeColor(this);"></a>以入氣盈朒定積，盈加朒減其恆汎交分，<span class="jiazhu">滿若不足，進退約終。</span>即其常分交。<span class="jiaozhusup">「常分交」疑當作「常交分」。</span></p>
<div class="section" id="title-49"><h3>求朔望定交分術<span class="jiaozhusup">「交」字各本原無，據上文及術補。</span></h3></div>
<p class="em2" id="p74"><a class="gg-link" href="#p74" onclick="return changeColor(this);"></a>以六十乘定遲速，以七百七十七降除之，所得為限數。速減遲加如常。<span class="jiaozhusup">「加」字各本原無，據新志補。</span><span class="jiazhu">其數朔入交月在日道裏者，以所入限數減定遲速，餘以速減遲加其定交分。<span class="jiaozhusup">「速」字各本原無，據新志補。</span>而出日道表者，為變交分。加減不出日道表，即依定交分求蝕分。其變交分出日道表三時半內者，檢其前後月望入交分數多少，依月虧初復末定蝕術，注消息，以定蝕不。<span class="jiaozhusup">「以」字各本原作「心」，據新志及文義改。</span></span></p>
<div class="section" id="title-50"><h3>求入蝕限術</h3></div>
<p class="em2" id="p75"><a class="gg-link" href="#p75" onclick="return changeColor(this);"></a>其入交定分，如交中已下者，為月在外道；交中已上者，以交中減之，餘為月在內。其分如後準已下、前準已上者，為入蝕限。<span class="jiaozhusup">各本「其」字原作為「外」，「限」字原作「陽」，據新志及文義改。</span>望則月蝕，<span class="jiaozhusup">「望」字各本原無，據新志及文義補。</span>朔入限，月在裏者，日蝕。入限如後準已下者，為交後分；前準已上者，反減交中，<span class="jiaozhusup">「反」字各本原作「及」，據新志改。</span>餘為交前分。<span class="jiaozhusup">「前」下各本原有「後」字，據新志及術改。</span>以一百一十二約之，為交時。</p>
<div class="section" id="title-51"><h3>求月蝕所在辰術</h3></div>
<p class="em2" id="p76"><a class="gg-link" href="#p76" onclick="return changeColor(this);"></a>置望日不見刻，六十七乘之，十而一，所得，若蝕望定小餘與之等已下，又以此得減總法餘與之等已為蝕正見數定小餘。如求律氣應加時法，得加時所在辰月在衝辰蝕，若非正見者，於日出後日沒前十二刻半內，求其初末以候之。<span class="jiazhu">又以半總減蝕定小餘，不足減者半總加減訖，以六乘之，如辰率而一，命起子半算外，即月蝕所在辰。</span></p>
<div class="section" id="title-52"><h3>求日蝕所在辰術</h3></div>
<p class="em2" id="p77"><a class="gg-link" href="#p77" onclick="return changeColor(this);"></a>置有蝕朔定小餘副之，以辰率除之，所得以艮、坤、巽、乾為次，命退算外。<span class="jiaozhusup">據術，當作「命起艮算外」。</span>不滿法者，半法減之。無可減者，為初；所減之餘，為末。初則減法，各為差率。月在內道者，乃以十加去交時數而三除之，以乘差率，<span class="jiaozhusup">「率」字各本原無，據上下文補。</span>十四而一，為差。其朔在二分前後一氣內，即以差為定。近冬至以去寒露雨水、近夏至以去清明白露氣數倍之，又三除去交時數增之。近冬至，艮巽以加，坤乾以減；近夏至，艮巽以減、坤乾以加其差，為定差。艮坤加副，巽乾減副。月在外道者，三除去交時數，以乘差率，十四而一，為之差。艮坤以減副，巽乾以加副，各加減副訖，為定副小餘。如求律氣應加時術，即日蝕所在辰及少太。其求入辰刻，以半辰刻乘朔，辰率而一，得刻及分。若蝕近朝夕者，以朔所入氣日出沒刻校蝕所在，知蝕見不之多少，所在辰為正見日月蝕既，在起復初末，亦或變常退於見前後十二刻半候之。</p>
<div class="section" id="title-53"><h3>求月起復依蝕分後術</h3></div>
<p class="em2" id="p78"><a class="gg-link" href="#p78" onclick="return changeColor(this);"></a>求月在日道表朔不應蝕準。朔在夏至初日，準去交前後二百四十八分為初準；已下，加時在午正前後七刻內者，食。朔去夏至前後，每一日損初準二分，畢於前後九十四日，各為每日變準。其朔去交如變準已下，如時如前者，蝕。又以末準六十減初準及變準，餘以十八約之，為刻準。以并午正前後七刻數為時準。加時準內去交分，<span class="jiaozhusup">「分」字各本原無，據下文補。</span>如末準已下，並蝕。又置末準，每一刻加十八，為差準。每加時刻，去午前後如差準刻已下，去交分如差已下者，並蝕。自秋分至春分，去交如末準已下，加時南方三辰者，亦蝕。<span class="jiazhu">凡定交分在辰前後半時外者，雖入蝕準前為蝕。</span>求月在日道裏朔應蝕而不蝕準。朔在夏至日，去交一千三百七十三，為初準；已上，加時在午正前後十八刻內者，或不蝕。朔去夏至前後，每一日益初準一分半，畢於前後九十四日，各為每日變準。以初減變，餘十而一，為刻準。以刻減午正前後十八刻，餘，十而一為時準。其去交在變準已上，加時在準內者，或不蝕。</p>
<div class="section" id="title-54"><h3>求月蝕分術</h3></div>
<p class="em2" id="p79"><a class="gg-link" href="#p79" onclick="return changeColor(this);"></a>置去交前後定分，冬交前後，<span class="jiaozhusup">「冬交」殘宋本、聞本作「交冬」，殿本、懼盈齋本、局本、廣本作「交分」，據新志及文義改。</span>皆去二百二十四。春交後去一百，交前去二百。夏不問前後，去五十。秋交後去二百，交前去一百。不足去者，蝕既。有餘者，以減後準，一百四而一。餘半已下，為半弱；半已上，為半強。命以十五為限，得月蝕之大分。</p>
<div class="section" id="title-55"><h3>求月蝕所起術</h3></div>
<p class="em2" id="p80"><a class="gg-link" href="#p80" onclick="return changeColor(this);"></a>月在內道：　蝕東方三辰，<span class="jiazhu">虧自月下邪南上，月從西而漸北，自東而漸南。</span>蝕南方三辰，<span class="jiazhu">虧起左下，甚於正南，復於右下。</span>蝕西方三辰。<span class="jiazhu">虧自南而漸東，月從北而漸西，起於月上，邪南而下。</span>月在外道：蝕東方三辰，<span class="jiazhu">虧起自月下，邪北而上，虧起東而漸北，月從西漸南。</span>蝕南方三辰，<span class="jiazhu">虧起左上，甚於正北，復於右上。</span>蝕西方三辰。<span class="jiazhu">虧自北而漸東，月從南而漸西，起於月上，邪北而上。</span>凡蝕十二分已上，皆隨黃道所在起復，於正傍逆順上下每過其分。又道有升降，每各不同，各隨時取正。</p>
<div class="section" id="title-56"><h3>求日蝕分術</h3></div>
<p class="em2" id="p81"><a class="gg-link" href="#p81" onclick="return changeColor(this);"></a>月在內道者，朔入冬至，畢朒雨水，及盈秋分，畢大雪，<span class="jiaozhusup">「畢」下各本原有「五十八秋分畢」六字。「五十八」涉下而衍，「秋分畢」涉上而衍。據上下文及新志刪。</span>皆以五百五十八為蝕差。<span class="jiazhu">自入朒春分已後，日損六分，畢於白露。<span class="jiaozhusup">據新志及術，「日損六分」下當補「畢於芒種。自入夏至日益六分」十二字。</span></span>置蝕去交前後定分，皆以蝕差減之。但去交分不足減者，皆反以減蝕差為不蝕餘。<span class="jiaozhusup">「蝕差」下各本原有「蝕」字，據新志及術刪。</span>自入朒小滿，畢盈小暑，加時在午正前後七刻外者，皆去不蝕餘一時；<span class="jiaozhusup">殘宋本、聞本作「皆不去蝕餘」，殿本、懼盈齋本、局本、廣本作「皆不餘蝕餘」，據上下文改。</span>三刻內，加不蝕餘一時。朒大寒畢朒立春，交前五時外，大暑畢盈立冬，<span class="jiaozhusup">校勘記卷一六謂「大暑」上脫「盈」字。</span>交後五時外，皆去不蝕餘一時，<span class="jiaozhusup">「去」字各本原作「云」，「蝕」重文，據上下文改。</span>五時內加一時。諸加時蝕差應減者，交後減之，交前加之。應加者，交後加之，交前減之。但不足減去者，蝕既。加減入不蝕限者，或不蝕。其月在外道者，冬至初日無蝕差。自後日益六分，累計以為蝕差，畢於朒雨水。自入朒春分，畢於盈白露，皆以五百二十二為蝕差。<span class="jiazhu">自入盈秋分已後，日損六分，畢於大雪。所損之餘，為蝕差。</span>以蝕差加去交定分，為蝕分。以減後準，餘為不蝕分。各置其朔蝕差，十五約之，以減一百四，餘為定法。不蝕分餘，各如定法得一分。餘半法已上，為半強；已下，為半弱。減十五，餘為蝕之大分。</p>
<div class="section" id="title-57"><h3>求日蝕所起術</h3></div>
<p class="em2" id="p82"><a class="gg-link" href="#p82" onclick="return changeColor(this);"></a>日在內道：　日蝕東方三辰，<span class="jiazhu">虧自日上近北而邪下，月漸西北，日漸東南。</span>日蝕南方三辰，<span class="jiazhu">虧起右下，甚正北，復左下。月在南而漸東，日在北而漸西。</span>日蝕西方三辰。<span class="jiazhu">月漸東北，日漸西南，虧自日下近西而邪上。</span>日在外道：　日蝕東方三辰，<span class="jiazhu">虧自日上近南而邪下，月漸東南，日漸西北。</span>日蝕南方三辰，<span class="jiazhu">虧起右下，甚正北，復左下。月在南而漸東，日在北而漸西。</span>日蝕西方三辰。<span class="jiazhu">月漸西南，日漸東北，虧自日下近南而邪上。</span>凡蝕十二分已上，起於正傍。各據黃道升降，以準其體。隨其所處，每各不同。<span class="jiazhu">蝕有初末，動涉其時，隨便益損，以定虧復所在之方也。</span></p>
<div class="section" id="title-58"><h3>求日月蝕虧初及復末時刻術</h3></div>
<p class="em2" id="p83"><a class="gg-link" href="#p83" onclick="return changeColor(this);"></a>置朔望所蝕大分數為率。四分已上，因增二。五分已上，因增三。九分已上，因增四。十三分已上，因增五。各為汎用刻率，副之。以乘所入率，副之。以乘所入變增減率，總法而一，應速增損、減加，應遲依其增減副，訖，為蝕定用刻數。乃四乘之，十而一，以減蝕甚辰刻，為虧初。又六乘之，十而一，加蝕甚辰刻，為復末。依其定加時所在辰刻加減命之，各其辰、其月蝕甚初末更籌。因其日月所入辰刻及分，依前定氣所遇夜刻更籌術，求其初末其甚時更籌。</p>
<p class="em2" id="p84"><a class="gg-link" href="#p84" onclick="return changeColor(this);"></a>迦葉孝威等天竺法，先依日月行遲疾度，以推入交遠近日月蝕分加時，日月蝕亦為十五分。去交十五度、十四度、十三度，影虧不蝕法，<span class="jiaozhusup">殿本、懼盈齋本、局本、廣本同，殘宋本、聞本作「不法蝕」。校勘記卷一六謂據文義，「法」字衍文。</span>自此已下，乃依驗蝕。十二度十五分，蝕二分少強，以漸差降，自五度半已上，蝕既，十四分強。若五度無餘分已下，皆蝕盡。又用前蝕多少，以定後蝕分餘。若既，其後蝕度及分，即加七度以為蝕度。若望月蝕既，來月朔日雖入而不注蝕。若蝕半已下，五分取一分；若半已上，三分取一分，以加來月朔蝕度及分。若今歲日餘度及分，然後可驗蝕度分數多少。又云：六月依節一蝕。是月十五日是月蝕節，<span class="jiaozhusup">上「是」字殘宋本、聞本作「日」，殿本、懼盈齋本、局本、廣本作「是」。校勘記卷一六謂「是」當作「凡」。</span>黑月盡是月蝕節，<span class="jiaozhusup">校勘記卷一六謂下「月」字當作「日」。</span>亦以吉凶之象，警告王者奉順正法，蒼生福盛，雖時應蝕，由福故也，其蝕即退。更經六月，欲蝕之前，皆有先兆。月欲有蝕，先月形搖振，狀若驚懼，月兔及側月色黃如有憂狀。自常暈，月初生時，光不顯盛，或極細微。日欲有蝕，先日形搖振，極如驚懼狀。或光色微昧，不赫盛，或黎慘。日月蝕先同候，光隕墜，或旦暮際有赤色起，如火燒，金銀珠玉諸寶失光。或有<span class="jiazhu">闕</span>盡如雲入日，或有黑盡入月，<span class="jiaozhusup">校勘記云：「兩盡字俱當作氣字，上闕字疑當作黑字。」</span>鳥聲細隱，烏不顯亮，雲交擾擾，光景渾亂，忽極令諸乳卒竭，月溼如汗狀，日形段裂無光，犬嗥貓叫，虹見有聲，三辰失，<span class="jiazhu">闕</span>月時有缺，水赤色有膩。十四日、十五日，辟鳥圓集者，亦是蝕之先候。此等與中國法數稍殊，自外梗概相似也。</p>
<div class="section" id="title-59"><h3>步五星術</h3></div>
<table border="1">
<tbody>
<tr>
<td>
五星<span class="jiazhu">奇率皆百</span>
</td>
<td>
總率
</td>
<td>
奇
</td>
<td>
伏分
</td>
<td>
奇
</td>
</tr>
<tr>
<td>
歲星木精
</td>
<td>
五十三萬四百八十三
</td>
<td>
奇三十五
</td>
<td>
伏分三萬四千三十一
</td>
<td>
奇二十二半
</td>
</tr>
<tr>
<td>
熒惑火精
</td>
<td>
一百四萬五千八十
</td>
<td>
奇六十
</td>
<td>
伏分九萬七千九十
</td>
<td>
奇三十
</td>
</tr>
<tr>
<td>
鎮星土精
</td>
<td>
五十萬六千六百二十三
</td>
<td>
奇二十九
</td>
<td>
伏分二萬四千八百三十一
</td>
<td>
奇六十四半
</td>
</tr>
<tr>
<td>
太白金精
</td>
<td>
七十八萬四百四十九
</td>
<td>
奇九
</td>
<td>
伏分五萬六千二百二十四
</td>
<td>
奇五十四半
</td>
</tr>
<tr>
<td>
辰星水精
</td>
<td>
一十五萬五千二百七十八
</td>
<td>
奇六十六
</td>
<td>
伏分一萬一千六百九十九
</td>
<td>
奇三十三
</td>
</tr>
</tbody>
</table>
<p id="p85"><a class="gg-link" href="#p85" onclick="return changeColor(this);"></a></p>
<table border="1">
<tbody>
<tr>
<td>
五星終日
</td>
<td>
餘
</td>
<td>
奇
</td>
</tr>
<tr>
<td>
木終日：三百九十八
</td>
<td>
餘：一千一百六十三
</td>
<td>
奇：四十五
</td>
</tr>
<tr>
<td>
火終日：七百七十七
</td>
<td>
餘：一千二百二十
</td>
<td>
奇：六十
</td>
</tr>
<tr>
<td>
土終日：三百七十八
</td>
<td>
餘：一百三
</td>
<td>
奇：二十九
</td>
</tr>
<tr>
<td>
金終日：五百八十三
</td>
<td>
餘：一千二百二十九
</td>
<td>
奇：九<span class="jiazhu">夕見伏二百五十六日，晨見伏三百二十七日，餘、奇同終分奇。</span>
</td>
</tr>
<tr>
<td>
水終日：一百一十五
</td>
<td>
餘：一千一百七十六
</td>
<td>
奇：六十六<span class="jiazhu">夕見伏五十二日，晨見伏六十三日，餘、奇同終分奇。</span>
</td>
</tr>
</tbody>
</table>
<div class="section" id="title-60"><h3>求五星平見術</h3></div>
<p class="em2" id="p86"><a class="gg-link" href="#p86" onclick="return changeColor(this);"></a>各以伏分減總實，餘以其星總率去之。不足去者，反減其餘總率。<span class="jiaozhusup">據術，「餘」字疑為衍文。</span>餘以總法約之，為日，不盡為餘奇，即所求年天正恆朔夜半後星晨夕平見日算及餘奇。<span class="jiazhu">天正定朔進退日者，進減退加一日為定朔夜半後星平見日及餘奇。其金水二星，先得夕平見，其滿見伏日及餘者去之，餘為晨平見日及餘奇。</span>命見日天正曆月大小，以次去之，不滿月者為入其月，命日算外，即晨夕平見所在月日及餘奇。</p>
<div class="section" id="title-61"><h3>求後平見月日術</h3></div>
<p class="em2" id="p87"><a class="gg-link" href="#p87" onclick="return changeColor(this);"></a>各以其星終日算及餘奇，如前平見所在日月算及餘奇。<span class="jiaozhusup">據術，「如」字當作「加」。</span>奇滿奇率，從餘。餘滿總法，為日。去命如前，即後平見所在月日及餘奇，<span class="jiazhu">其金水二星，加夕得晨，加晨得夕。</span>各半見餘，以同半總。</p>
<div class="section" id="title-62"><h3>求五星常見術</h3></div>
<p class="em2" id="p88"><a class="gg-link" href="#p88" onclick="return changeColor(this);"></a>各依其星平見所入恆氣，計日損益。分滿半總為日，不滿為分，以損益所加減。訖，餘以加減訖平見日及分，<span class="jiaozhusup">「訖」字涉上而誤，據術，當刪。</span>即其常見日及分。星日<span class="jiazhu">初見去日度，平見入氣曆。</span>加減日。<span class="jiazhu">損益率。</span></p>
<p class="em2" id="p89"><a class="gg-link" href="#p89" onclick="return changeColor(this);"></a>歲星初見，去日十四度。見入冬至，畢小寒，均減六日。<span class="jiazhu">自入大寒已後，日損六十七分。</span>見入春分初日，依平。<span class="jiazhu">自後日加八十九分。<span class="jiaozhusup">此句各本原在「日損六十七分」之後，據新志及術移下。</span></span>入立夏，畢小滿，均加六日。<span class="jiazhu">自入芒種已後，日損八十九分。<span class="jiaozhusup">「損」下各本原有「益」字，據新志及術刪。</span></span>入夏至，畢立秋，均加四日。<span class="jiazhu">自入處暑已後，日損一百七十八分。</span>入白露，初日依平均，<span class="jiazhu">自後日減五十二分。</span>入小雪，畢大雪，均減六日。</p>
<p class="em2" id="p90"><a class="gg-link" href="#p90" onclick="return changeColor(this);"></a>熒惑初見，去日十七度。見入冬至，初日減二十七日。<span class="jiazhu">自後日損六百三分。</span>入大寒，初日依平。<span class="jiazhu">自後日加四百二分。</span>入雨水，畢穀雨，均加二十七日。<span class="jiazhu">入自立夏已後，日損一百九十八分。</span>入立秋，依平。<span class="jiazhu">自入處暑已後，日減一百九十分。</span>入小雪，畢大寒，均減二十七日。</p>
<p class="em2" id="p91"><a class="gg-link" href="#p91" onclick="return changeColor(this);"></a>鎮星初見，去日十七度。見入冬至，初日減四日。<span class="jiazhu">自後日益八十九分。</span>入大寒，畢春分，均減八日。<span class="jiazhu">自入清明已後，日損五十九分。</span>入小暑，初日依平。<span class="jiazhu">自後日加八十九分。</span>入白露，初日加八日。<span class="jiazhu">自後日損一百七十八分。</span>入秋分，均加四日。<span class="jiazhu">自入寒露已後，日損五十九分。</span>入小雪，初日依平。<span class="jiazhu">自平後日減八十九分。</span></p>
<p class="em2" id="p92"><a class="gg-link" href="#p92" onclick="return changeColor(this);"></a>太白初見，去日十一度。夕見：入冬至，初日依平。<span class="jiazhu">自後日減一百分。</span>入啟蟄，畢春分，均減九日。<span class="jiazhu">自入清明已後，日損一百分。</span>入芒種，依平。<span class="jiazhu">自入夏至已後，日加一百分。</span>入處暑，畢秋分，均加九日。<span class="jiazhu">自入寒露已後，日損一百分。</span>入大雪，依平。晨見：入冬至，依平。<span class="jiazhu">自入小寒已後，日加六十七分。</span>入立春，畢立夏，均加三日。<span class="jiazhu">自入小滿已後，日損六十七分。</span>入夏至，依平。<span class="jiazhu">自入小暑已後，日減六十七分。</span>入立秋，畢立冬，均減三日。<span class="jiaozhusup">「立冬均減」，各本原作「均加」，據術及上文「入立春畢立夏」句補改。</span><span class="jiazhu">自入小雪已後，日損六十七分。</span></p>
<p class="em2" id="p93"><a class="gg-link" href="#p93" onclick="return changeColor(this);"></a>辰星初見，去日十七度。夕見：入冬至，畢清明，依平。入穀雨，畢芒種，均減二日。入夏至，畢大暑，依平。入立秋，畢霜降，應見不見。<span class="jiazhu">其在立秋及霜降二氣之內，夕去日十八度外，<span class="jiaozhusup">「夕」字各本原作「多」，據新志及術改。</span>三十六度內，有木火土金一星已上者亦見。<span class="jiaozhusup">「亦見」二字各本原無，據新志及術補。</span></span>入立冬，畢大雪，依平。晨見：入冬至，均減四日。入小寒，畢大寒，依平。入立春，畢啟蟄，均減三日。<span class="jiazhu">其在啟蟄氣內，去日度如前，晨無木火土金，一星已上者不見。<span class="jiaozhusup">各本「內去日度如前」原在「金」字下，「木」原作「水」，「者」字原無。據新志及術改補。</span></span>入雨水，畢立夏，應見不見。<span class="jiazhu">其在立夏氣內，去日度如前，晨有木火土金一星已上者，亦見。</span>入小滿，畢寒露，依平。入霜降，畢立冬，均加一日。入小雪，畢大雪，依平。</p>
<div class="section" id="title-63"><h3>求五星定見術</h3></div>
<p class="em2" id="p94"><a class="gg-link" href="#p94" onclick="return changeColor(this);"></a>各置其星常見日消息定數半之，息減消加常見日，<span class="jiaozhusup">「消加」，各本原作「消息如」，據新志及術刪改。</span>即為定見日及分。<span class="jiazhu">五星休王光不同，喜怒盛衰大小尤異。苟變於常見或先後，今依日躔遲速考其行，度其格，以去日為之定準。</span></p>
<div class="section" id="title-64"><h3>求星見所在度術</h3></div>
<p class="em2" id="p95"><a class="gg-link" href="#p95" onclick="return changeColor(this);"></a>置星定見日夜半日所在宿度算及分，半其日躔差，乘定見餘，<span class="jiaozhusup">「乘」字各本原作「率」，據新志及術改。</span>半總而一，進加退減定見餘，以加夜半度分，乃以其星初見去日度數，晨減夕加之，即星初見辰所在。</p>
<div class="section" id="title-65"><h3>宿度等及分行星術</h3></div>
<p class="em2" id="p96"><a class="gg-link" href="#p96" onclick="return changeColor(this);"></a>各置其星初見日消息定數，半之，息加消減，其星初見行留日率。<span class="jiazhu">其土木二星不須加減，<span class="jiaozhusup">各本原作「其土木三日出」，校勘記卷一六云：「二字誤作三，星字誤離為日出二字。」新志作「其歲星鎮星」。據改。</span>即依本術。其加減不滿日者，與見通之。過半從一日，<span class="jiaozhusup">「從」字各本原作「後」，據新志及術改。</span>無半不從論。<span class="jiaozhusup">「從」字各本原作「後」，據上文改。</span>乃依行星日度之率，求日之行分。</span></p>
<div class="section" id="title-66"><h3>求初見日後夜半星所在術</h3></div>
<p class="em2" id="p97"><a class="gg-link" href="#p97" onclick="return changeColor(this);"></a>置其星定見餘，以減半總，以其星初見行分乘之，半總而一，以順加逆減星初見定辰所在度分。加之滿法，減之不足，進退一度。依前命之算外，即星見後夜半所在宿度及分。<span class="jiazhu">自此已後，每依其星計日行度，所至日度及益疾，皆從夜半為始。辰有少，隨所近也。</span></p>
<div class="section" id="title-67"><h3>轉求次日夜半星行所至術</h3></div>
<p class="em2" id="p98"><a class="gg-link" href="#p98" onclick="return changeColor(this);"></a>各以其星一日所行度及分，順逆加減之。其行有小分者，以日率為母。小分滿母，去之，從行分一。行分滿半總，去之，從度一。其行有益疾益遲者，副置一日行分。各以其差遲損疾加之，留者因前，逆則依減。順行出斗去其分，逆行入斗先加分。訖，皆以程法約行分為度分，各得每日所至。<span class="jiazhu">其五星後順留退所終日度，各依伏度，求其去日遠近，消息日度之所在，以定伏日所在。若注曆，其日度及金水等星，皆棄其分也。</span></p>
<div class="section" id="title-68"><h3>求平行度及分術</h3></div>
<p class="em2" id="p99"><a class="gg-link" href="#p99" onclick="return changeColor(this);"></a>置定度率，以半總乘之，<span class="jiaozhusup">「半」字各本原無。新志有「半」字。按麟德曆以半總為度母，本節亦言「滿半總為度」，據補。</span>以有分者從之，以日率除之，所得，為一日行分。不盡小分滿其行分。滿半總為度。即是一日所行度及行分、小分。置定日率，減一日，以所差分乘之，二而一，為差率。益疾者以差率減平行分，益遲者以差率加平行分，即是初日所行度及分。</p>
<p class="em2" id="p100"><a class="gg-link" href="#p100" onclick="return changeColor(this);"></a>星名星行變日初行入氣曆行日率行度及度分率<span class="jiaozhusup">據術，「曆」當作「率」。</span>：損益率。</p>
<p class="em2" id="p101"><a class="gg-link" href="#p101" onclick="return changeColor(this);"></a>歲星：初順，差行一百一十四日，行十八度<span class="jiazhu">五百九遲一分先疾，日益十四日。<span class="jiaozhusup">新志作「五百九分日益遲一分」。</span></span>前留，二十六日。旋退西行，差行三十日，退六度<span class="jiazhu">十二分。先遲，日益疾二分。</span>又退西行，差行四十二日，退六度<span class="jiazhu">十二分。先疾，日益遲二分。</span>後留，二十五日。後順，差行一百一十四日，行十八度。<span class="jiazhu">五百九。先進遲，日益疾分日盡而夕伏十四日</span><span class="jiaozhusup">文字疑有舛誤，新志作：「五百九分。日益疾一分，日益而夕伏。」</span></p>
<p class="em2" id="p102"><a class="gg-link" href="#p102" onclick="return changeColor(this);"></a>熒惑：初順，入冬至初日，率二百四十三日行一百六十五度。<span class="jiazhu">自後三日損日及度各三。</span>小寒初日，二百三十五日行一百五十四度。<span class="jiazhu">自後二日損日及度各三。</span>穀雨四日，平，<span class="jiazhu">畢小滿九日。</span>一百七十八日行一百度。<span class="jiazhu">自入小滿九日已後，二日益日及度各一。</span>夏至初日，平，<span class="jiazhu">畢六日。</span>一百七十一日行九十三度。<span class="jiazhu">自入夏至六日已後，三日益日及度各一。</span>立秋初日，一百八十四日行一百六度。<span class="jiazhu">自後一日益日及度各一。</span>白露初日，二百一十四日行一百三十六度。<span class="jiazhu">自後五日益日及度各一。</span>秋分初日，二百三十二日行一百五十四度。<span class="jiazhu">自後一日益日及度各一。</span>寒露初日，二百四十七日行一百六十九度。<span class="jiazhu">自後五日益日及度各二。</span>霜降五日，平，<span class="jiazhu">畢立冬十三日。</span>二百五十九日行一百八十一度。<span class="jiazhu">自入立冬十三日已後，二日損日及度各一。</span>復冬至初日，二百四十二日行一百六十五度。　各依所入恆氣，平者依率，自餘計日損益，名為前疾日度定率。<span class="jiazhu">其前遲及留退入氣有損益日度者，計日損益，皆同此疾之法，以為遲留旋退定日度之率也。</span></p>
<p class="em2" id="p103"><a class="gg-link" href="#p103" onclick="return changeColor(this);"></a>求變日率術：此疾，入大寒六日，損日率一，畢雨水。入春分，畢立夏，減日率十。入小滿初，減日率十。後三日損所減一。畢芒種，依平。若入立秋，三日益日率一，畢處暑。入白露，畢秋分，均加率十。入寒露初，加率十。後一日半損所加一。畢氣盡，依平。</p>
<p class="em2" id="p104"><a class="gg-link" href="#p104" onclick="return changeColor(this);"></a>求變度率術：此疾，若入大寒，畢於啟蟄，立夏至大暑氣盡，霜降畢小雪，皆加度率四。清明畢穀雨，加率度十二。初行入處暑，減日率六十，度率三十。別為初遲半度之行，<span class="jiazhu">行盡此日度，及來所減之餘日度之率續為疾。<span class="jiaozhusup">新志作：「盡此日度，乃求所減之餘日度率續之為疾。」此處「及來」當作「乃求」，形近而誤。</span></span>入白露，畢秋分，<span class="jiazhu">四十四日行二十二度。</span>皆為初遲半度之率。初行入大寒，畢大暑，差行，先疾，日益遲一分。各如上法，求其行分。<span class="jiazhu">其前遲後日率，<span class="jiaozhusup">新志「後」下有「遲」字。</span>既有增損，而益遲益疾若分，<span class="jiaozhusup">「若分」，新志作「差分」。</span>皆檢括前疾末日行分，為前遲初日行分。以前遲平行分減之，餘為前遲總差。後疾日分，為後遲末日行分。為後遲日行分減之，餘為後總差。<span class="jiaozhusup">新志作「餘為後遲總差」。</span>減為後別日差分。其不滿者，皆調為小分。遲疾之際，行分衰殺不論。所差多者，依此推算。若所差不多者，各依平法。</span></p>
<p class="em2" id="p105"><a class="gg-link" href="#p105" onclick="return changeColor(this);"></a>前遲：順，差行，入冬至，六十日行二十五度。<span class="jiazhu">先疾，日益。自入小寒已後，二遲二分，日損日及度各一。<span class="jiaozhusup">殘宋本、聞本、殿本、局本同。廣本「二遲」作「益遲」。新志作：「先疾日益遲二分入小寒三日損一。」</span></span>大寒初日，五十五日行二十度。<span class="jiazhu">自後三日益日及度各一。</span>立春初日平。畢清明，六十日行二十五度。<span class="jiazhu">自穀雨氣別減一氣。</span>立夏初日平。畢小滿，六十日行二十二度。<span class="jiazhu">自入芒種，別益一度。</span>夏至初日平。畢處暑，六十日行二十五度。<span class="jiazhu">自入白露已後，三日損一度。</span>秋分初日，六十日行二十五度。<span class="jiazhu">自後一日益一，日半益一度。</span>寒露初日，<span class="jiaozhusup">新志句下有「率七十五日行三十度，乃每日損日一，三日損度一。霜降初日率」。</span>六十日行二十五度。<span class="jiazhu">自後二日損一度。</span>立冬一日平。畢氣，六十日行十七度。<span class="jiazhu">自大雪已後，<span class="jiaozhusup">新志作「入小雪」。</span>五日益一度。</span>大雪初日，六十日行二十度。<span class="jiazhu">自後三日益一度。</span></p>
<p class="em2" id="p106"><a class="gg-link" href="#p106" onclick="return changeColor(this);"></a>前留：十三日。<span class="jiazhu">前疾減日率一度，<span class="jiaozhusup">新志「一度」作「一者」。</span>以其數分益此留及後遲日率。前疾加日率者，<span class="jiaozhusup">「加日率者」，各本原作「以日率右」，據新志改。「加日」與上文「減日」相對，「右」「者」形近而誤。</span>以其數分遲日率。<span class="jiaozhusup">新志作「以其數分減此留及後遲日率」。</span></span>旋退，西行。入冬至初日，六十三日退二十一度。<span class="jiazhu">自後四日益一度。</span>小寒一日，六十三日退二十六度。<span class="jiazhu">自入小寒已後，三日半損一度。</span>立春三日平。畢啟蟄，六十二日退十七度。<span class="jiazhu">自入雨水已後，二日益日及度各一。</span>雨水八日平。畢氣盡，六十七日退二十一度。<span class="jiazhu">自入春分已後，一日損日及度各一。</span>春分四日平。畢芒種，六十三日退七十度。<span class="jiazhu">自入夏至已後，六日損日及度各一。</span>大暑初日平。畢氣盡，五十八日退十二度。立秋初日平。畢氣盡，五十七日退十一度。<span class="jiazhu">自入白露已後，二日益日及度各一。</span>白露十二日平。畢秋分，六十三日退七十度。<span class="jiazhu">自入寒露已後，三日益日及度各一。</span>寒露九日平。畢氣盡，六十六日退二十度。<span class="jiazhu">自入霜降已後，三日損日及度各一。</span>霜降六日平。畢氣盡，六十三日退十七度。<span class="jiazhu">自立冬已後，三日益日及度各一。</span>立冬十一日平。畢氣盡，六十七日退二十一度。<span class="jiazhu">自入小雪已後，二日損日及度各一。</span>小雪八日平。畢氣盡，六十三日退十七度。<span class="jiazhu">自入大雪已後，三日益一度。</span></p>
<p class="em2" id="p107"><a class="gg-link" href="#p107" onclick="return changeColor(this);"></a>後留：冬至留十三日。<span class="jiazhu">自後二日半益一日。</span>大寒初平，畢氣盡，留二十五日。<span class="jiazhu">自入立春已後，二日半日損一。<span class="jiaozhusup">校勘記卷一六謂「日損一」當作「損一日」。</span></span>雨水初，留十三日。<span class="jiazhu">自後三日益一日。</span>清明初，留二十三日。<span class="jiazhu">自後一日損一日。</span>清明十日平，畢氣盡，留十五日。<span class="jiazhu">自入白露已後，二日損一日益一日。</span>秋分十一日，無留。<span class="jiazhu">自入秋分十一日已後，一日益一日。</span>霜降初日，留十九日。<span class="jiazhu">自後三日損一日。</span>立冬三日平，畢大雪，留十三日。</p>
<p class="em2" id="p108"><a class="gg-link" href="#p108" onclick="return changeColor(this);"></a>後遲：順，差行六十日行二十五度。<span class="jiazhu">先疾，日益疾二日。前後疾加度者，<span class="jiaozhusup">新志無「後」字。</span>此遲依數減之為定度；前疾無加度者，此遲入秋分至立冬，減三度，入冬至減五度，後留定日朒十三日者，<span class="jiaozhusup">「後」字各本原作「復」，「朒」原作「納」，形近而誤，據新志改。</span>以所朒日數，<span class="jiaozhusup">「以所」，各本原作「所以」，據新志改。</span>加此遲日率也。</span></p>
<p class="em2" id="p109"><a class="gg-link" href="#p109" onclick="return changeColor(this);"></a>後疾：冬至初日，率二百一一日行一百三十一度。<span class="jiazhu">自後一日損日及度各一。</span>大寒八日，一百七十二日行九十四度。<span class="jiazhu">自入大寒八日已後，一日損日及度各一。</span>啟蟄，平。畢氣盡，一百六十一日行八十三度。<span class="jiazhu">自入雨水已後，三日益日及度各一。</span>穀雨三日，一百七十七日行九十九度。<span class="jiazhu">自入穀雨後，三日益日及度各一。</span>芒種十四日平。畢夏至，二百三十三日行一百五十度。<span class="jiazhu">自入夏至已後，十日益日及度各一。<span class="jiaozhusup">新志作「乃每日益一」。</span></span>小暑五日，二百五十三日行一百七十五度。<span class="jiazhu">自入小暑已後，五日益日及度各一。</span>大暑初日平，畢處暑，二百六十三日行一百八十五度。<span class="jiazhu">自入白露已後，二日損日及度各一。</span>秋分一日，二百五十五日行一百七十七度。<span class="jiazhu">自入秋分一日已後，一日半復日及度各一。</span>大雪初日，二百五十日行一百二十度。<span class="jiazhu">自入秋分，三日益日及度各一。<span class="jiaozhusup">新志「秋分」作「大雪」。</span></span>冬至初日，復二百一十日行一百二十七度。其入恆氣日度之率有損益者，計日損益，並同前疾之法，以為後疾定度之率。</p>
<p class="em2" id="p110"><a class="gg-link" href="#p110" onclick="return changeColor(this);"></a>求變日率術：其前遲定日朒六十，及退行定日朒六十三者，皆以所朒日數加此疾定日率，<span class="jiaozhusup">「加」字各本原作「如」，形近而誤，據新志改。</span>前遲定日盈六十三，後留定日盈十三者，<span class="jiaozhusup">新志作：「前遲定日盈六十，退行定日盈六十三，後留定日盈十三者。」</span>皆以所盈日數減此疾定日率。加減訖，即變日率。</p>
<p class="em2" id="p111"><a class="gg-link" href="#p111" onclick="return changeColor(this);"></a>求變度率術<span class="jiaozhusup">「率」字各本原無，據下文補。</span>：其前遲定度朒二十五，退行定度盈十七，<span class="jiaozhusup">「度」字各本原無，據新志補。</span>後遲入秋分至冬至減度者，<span class="jiaozhusup">「後」字各本原無，據新志補。</span>皆以所盈朒度數，<span class="jiaozhusup">「盈朒」下各本原有「減度者皆以所盈朒減」九字，係衍文。據新志刪。</span>加此疾定度率。前遲定度盈二十五，及退行定度朒十七者，皆以所盈朒度數，減此疾定度率。加減訖，即變度率。　初行，入春分，畢穀雨，差行。先遲，<span class="jiaozhusup">「遲」字各本原作「進」，據下文及術改。</span>日益疾一分。初行，入立夏，畢夏至，<span class="jiaozhusup">「夏」字各本原脫，據新志及術補。</span>日行半度。<span class="jiazhu">六十六日行二十二度。</span>小暑，<span class="jiaozhusup">新志句下有「畢大暑」三字。</span><span class="jiazhu">五十日行二十五度。</span>立秋畢氣盡，<span class="jiazhu">二十日行十度，減率續行，並同前疾初遲法。</span>損益依前，求其行分。各盡度而夕伏。</p>
<p class="em2" id="p112"><a class="gg-link" href="#p112" onclick="return changeColor(this);"></a>鎮星：初順，差行，八十三日行七度<span class="jiazhu">二百九十分。</span>先疾，日益遲半分。前留，三十七日。旋退，西行，差行，五十一日退<span class="jiazhu">三十分。<span class="jiaozhusup">新志作「退二度四百九十一分」。</span></span>先遲，日益疾少半。</p>
<p class="em2" id="p113"><a class="gg-link" href="#p113" onclick="return changeColor(this);"></a>太白：夕見，順，<span class="jiazhu">入冬至畢立夏，入立秋畢大雪。</span>一百七十二日行二百六度。<span class="jiazhu">自入小滿後，十日益一度，為定疾。<span class="jiaozhusup">新志「疾」作「度」。</span>初入白露，畢春分，差行。疾，日益遲二分。自餘平行。</span>夏至畢小暑，一百七十二日行二百九度。<span class="jiazhu">自入大暑已後，五日損一度，畢氣盡。</span>平行：<span class="jiazhu">入冬至初日及大暑，各畢氣盡。</span>一十三日行一十三度。<span class="jiazhu">自入冬至後，十日損一，畢已後立春，<span class="jiaozhusup">新志無「已後」二字。</span>入立秋，日益一，畢秋分。</span>啟蟄畢芒種，七日行七度。<span class="jiazhu">自入夏至後，五日益一，畢於小雪。<span class="jiaozhusup">新志「小雪」作「小暑」。</span></span>寒露初日，三十三日行二十二度。<span class="jiazhu">自後六日損一，畢於小雪。</span>順遲：差行，三十二日行三十度。<span class="jiazhu">先疾，日益遲八分。前疾加度<span class="jiaozhusup">此下各本原重「疾加度」三字，據新志刪。</span>過二百六度者，準數損此度。</span>夕留，七日。夕退，西行，一十日退五度。<span class="jiazhu">日盡而夕伏。</span>晨初退，西行，十日退五度。<span class="jiazhu">日退半度。</span>晨留，七日。順遲，差行，<span class="jiazhu">冬至畢立夏，大雪畢氣盡。</span>三十二日<span class="jiazhu">，<span class="jiaozhusup">新志作「四十二日行三十度」。</span>先遲，日益疾八分。自入滿已後，率十日損一度，畢芒種。<span class="jiaozhusup">「畢」字各本原無，據新志及文義補。</span>

</span>平行，<span class="jiazhu">冬至畢氣盡，立夏畢氣盡。</span>一十三日行一十三度。<span class="jiazhu">日行一度。自入小寒已後，六日益日及度各一，畢於啟蟄。入小滿後，七日損日度各一，<span class="jiaozhusup">「度」字各本原無，據新志及文義補。</span>畢立秋。</span>雨水初日，二十三日行二十三度。<span class="jiazhu">自後六日損日及度各一，畢於穀雨。</span>處暑畢寒露，無此平行。<span class="jiazhu">自入霜降後，五日益日及度各一，畢大雪。前遲行損度不滿三十度者，此疾依數益之。<span class="jiaozhusup">此十七字，新志在下文「疾行一百七十二日，行二百六度」句下。</span></span>疾行，一百七十二日行二百六度。<span class="jiazhu">處暑畢寒露，差行，先遲，日益疾一分。餘平行，行日盡而晨伏。</span></p>
<p class="em2" id="p114"><a class="gg-link" href="#p114" onclick="return changeColor(this);"></a>辰星：夕見，順疾，一十二日行二十一度六分。<span class="jiazhu">日行一度五百三分。</span>大暑畢處暑，一十二日行一十七度二分。<span class="jiazhu">日行一度二百八十分。</span>平行，七日行七度。<span class="jiazhu">自入大暑後，二日損日及度各一。入立秋，無此平行。</span>順遲行，六日行二度四分。<span class="jiazhu">日行二百二十四分，前疾行十一度者，無此遲行。日盡而夕伏。<span class="jiaozhusup">此句，新志在下文「夕留五日」下。</span></span>夕留，五日。晨見，留五日。順遲行，六日行二度四分。<span class="jiazhu">日行二百二十四分。自入大寒，畢於啟蟄，無此遲行。</span>平行，七日行七度。<span class="jiazhu">日行一度。大寒已後，二日損日及度各一。入立春，無此平行。<span class="jiaozhusup">「入」字各本原作「又」，據新志及文義改。</span></span>順疾行，一十二日行二十一度六分。<span class="jiazhu">日行一度五百三分。</span>前無遲行者，一十三日行十七度十分。<span class="jiazhu">日行一度二百八十分。各日盡而晨伏。</span></p>
<p class="em2" id="p115"><a class="gg-link" href="#p115" onclick="return changeColor(this);"></a>凡五星終日分奇，皆於伏分消遁，故於行星更不別見。</p>
<p class="em2" id="p116"><a class="gg-link" href="#p116" onclick="return changeColor(this);"></a>武太后稱制，詔曰：「頃者所司造曆，以臘月為閏。稽考史籍，便紊舊章，遂令去歲之中，晦仍月見。重更尋討，果差一日。履端舉正，屬在於茲。宜改曆於惟新，革前非於既往。可以今月為閏十月，來月為正月。」是歲得甲子合朔各至。於是改元聖曆，以建子月為正，建丑為臘，建寅為一月。命太史瞿曇羅造新曆。至三年，復用夏時，光宅曆亦不行用。中宗反正，太史丞南宮說奏：「麟德曆加時浸疏。又上元甲子之首，五星有入氣加時，非合璧連珠之正也。」乃詔說與司曆徐保乂、南宮季友，更治乙巳元曆。至景龍中，曆成，詔令施用。俄而睿宗即位，景龍曆寢廢不行。麟德曆經<span class="jiaozhusup">校勘記卷一六謂此四字衍文，云：「麟德曆經四字已於卷首著之，以下所載，皆其曆之經也，不應卷末於光宅等兩曆又及之，殆衍文耳。」</span>今略載其法大端。</p>
<p id="p117"><a class="gg-link" href="#p117" onclick="return changeColor(this);"></a>母法<span class="jiazhu">一百。兩大衍之數為母法。</span></p>
<p id="p118"><a class="gg-link" href="#p118" onclick="return changeColor(this);"></a>旬周<span class="jiazhu">六十。六甲之終數為旬周。</span></p>
<p id="p119"><a class="gg-link" href="#p119" onclick="return changeColor(this);"></a>辰法<span class="jiazhu">八刻；分，三十三少半。以十二辰數除一百刻，得辰法。</span></p>
<p id="p120"><a class="gg-link" href="#p120" onclick="return changeColor(this);"></a>期周<span class="jiazhu">三百六十五日；餘，二十四；奇，四十八。一期之總日及餘奇數為期周。</span></p>
<p id="p121"><a class="gg-link" href="#p121" onclick="return changeColor(this);"></a>氣法<span class="jiazhu">十五日；餘，二十一；奇，八十五少半。以二十四氣分期周，得氣法。</span></p>
<p id="p122"><a class="gg-link" href="#p122" onclick="return changeColor(this);"></a>候法<span class="jiazhu">五日；餘，七；奇，二十八；小分，四。以七十二候分期周，得候法。</span></p>
<p id="p123"><a class="gg-link" href="#p123" onclick="return changeColor(this);"></a>月法<span class="jiazhu">二十九日；餘，十三；奇。為月法。<span class="jiaozhusup">據術，「餘十三奇」當作「餘五十三奇六」。</span></span></p>
<p id="p124"><a class="gg-link" href="#p124" onclick="return changeColor(this);"></a>日法<span class="jiazhu">日舒月遠乃舒一合朔之及餘奇為日法。<span class="jiaozhusup">此條及注文疑有脫誤。</span></span></p>
<p id="p125"><a class="gg-link" href="#p125" onclick="return changeColor(this);"></a>望法<span class="jiazhu">十四日；餘，七十六；奇，五十三。因為陰後限。二分月法得望法。亦是月行陰曆，後與朔望會交限。</span></p>
<p id="p126"><a class="gg-link" href="#p126" onclick="return changeColor(this);"></a>弦法<span class="jiazhu">七日；餘，三十八；奇，二十六半。四分月法，得弦法。</span></p>
<p id="p127"><a class="gg-link" href="#p127" onclick="return changeColor(this);"></a>閏差<span class="jiazhu">十日；餘，八十七；奇，七十六。月法去期周，餘得閏差。</span></p>
<p id="p128"><a class="gg-link" href="#p128" onclick="return changeColor(this);"></a>沒數<span class="jiazhu">九十一；餘，三十一；奇，十二。四分期周，餘四分之得沒數。</span><span class="jiaozhusup">據術，「餘四分之」四字，疑涉下而誤衍。</span></p>
<p id="p129"><a class="gg-link" href="#p129" onclick="return changeColor(this);"></a>沒法<span class="jiazhu">一；餘，三十一；奇，十二。以旬周去期周，餘四分之，得沒法。</span></p>
<p id="p130"><a class="gg-link" href="#p130" onclick="return changeColor(this);"></a>月周法<span class="jiazhu">二十七日；餘，五十五；奇，四十五；小分，五十九。月行遲疾一周之數，為月周法。</span></p>
<p id="p131"><a class="gg-link" href="#p131" onclick="return changeColor(this);"></a>月差法<span class="jiazhu">一日；餘，九十七；奇，六十；小分，四十一。以月周減月法，餘得月差。</span></p>
<p id="p132"><a class="gg-link" href="#p132" onclick="return changeColor(this);"></a>周天法<span class="jiazhu">三百六十五度；餘，二十五；奇，七十一；小分，十三。二十八宿總度數、相距總數及餘奇，為周天法。</span></p>
<p id="p133"><a class="gg-link" href="#p133" onclick="return changeColor(this);"></a>交周法<span class="jiazhu">二十七日；餘，二十一；奇，二十二；小分，十六七分。日行陰陽一周交於是日之數，為交周法。</span></p>
<p id="p134"><a class="gg-link" href="#p134" onclick="return changeColor(this);"></a>交差法<span class="jiazhu">二日；餘，三十一；奇，八十三；小分，八十三分。以交周法減月法，得交差法。</span></p>
<p id="p135"><a class="gg-link" href="#p135" onclick="return changeColor(this);"></a>交中法<span class="jiazhu">十三日；餘，六十；奇，六十一；小分，三分半。二分交周，得交中法。</span></p>
<p id="p136"><a class="gg-link" href="#p136" onclick="return changeColor(this);"></a>陽前限<span class="jiazhu">十二日；餘，四十四；奇，六十九；小分，十六七分。<span class="jiaozhusup">據術，「十六七」當作「十七」。</span>月行陽曆，與朔望會之限。</span></p>
<p id="p137"><a class="gg-link" href="#p137" onclick="return changeColor(this);"></a>陽後限<span class="jiazhu">一日；餘，十五；奇，九十一；小分，九十一六分半。<span class="jiaozhusup">據術，當作「小分九十一分半」。</span>月行陽曆，後與朔望會之限。</span></p>
<p id="p138"><a class="gg-link" href="#p138" onclick="return changeColor(this);"></a>陰前限<span class="jiazhu">二十六日；餘，五；奇，三十；小分，二十五半分。<span class="jiaozhusup">據術，當作「小分二十五分半」。</span>月行陰曆，先與朔望會之限。</span></p>
<p id="p139"><a class="gg-link" href="#p139" onclick="return changeColor(this);"></a>木歲星合法<span class="jiazhu">三百九十八日；餘，八十六；奇，七十九；小分，八十。</span></p>
<p id="p140"><a class="gg-link" href="#p140" onclick="return changeColor(this);"></a>火熒惑合法<span class="jiazhu">七百七十九日；餘，九十；奇，五十五；小分，四十五。</span></p>
<p id="p141"><a class="gg-link" href="#p141" onclick="return changeColor(this);"></a>土鎮星合法<span class="jiazhu">三百七十八日；餘，八；奇，四；小分，八十。</span></p>
<p id="p142"><a class="gg-link" href="#p142" onclick="return changeColor(this);"></a>金太白合法<span class="jiazhu">五百八十三日；餘，九十一；奇，七十七；小分，七十。</span></p>
<p id="p143"><a class="gg-link" href="#p143" onclick="return changeColor(this);"></a>水辰星合法<span class="jiazhu">一百一十五日；餘，八十七；奇，九十五；小分，七十。</span></p>
<p class="em2" id="p144"><a class="gg-link" href="#p144" onclick="return changeColor(this);"></a>太極上元，歲次乙巳，十一月甲子朔旦冬至之日，黃鍾之始，夜半之時，斗衡之末建於子中，日月如合璧，五星若連珠，俱起於星紀牽牛之初蹤。今大唐神龍元年，復歲次於乙巳，積四十一萬四千三百六十算外。上驗往古，年減一算。下求將來，年加一算。乙巳元曆法積數，大約如此。其算經不錄。</p>
</div></body></html>